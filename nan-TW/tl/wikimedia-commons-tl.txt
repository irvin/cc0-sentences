鴨仔聽雷（ah-á thiann luî）
愛媠毋驚流鼻水（ài-suí m̄-kiann lâu-phīnn-tsuí）
按怎講攏毋聽（án-tsuánn kóng lóng m̄ thiann）
目睭花花，匏仔看做菜瓜（ba̍k-tsiu hue-hue, pû-á khuànn-tsò tshài-kue）
目睭看大無看細（ba̍k-tsiu khuànn tuā bô khuànn sè）
目睭看懸，無看低（ba̍k-tsiu khuànn-kuân, bô khuànn-kē）
目睭生佇頭殼頂（ba̍k-tsiu senn tī thâu-khak-tíng）
目屎流，目屎滴（ba̍k-sái-lâu ba̍k-sái-tih）
萬事起頭難（bān-sū khí-thâu lân）
無魚，蝦嘛好（bô hî, hê mā hó）
無禁無忌，食百二（bô kìm bô khī, tsia̍h pah-jī）
未學走，先學飛（buē o̍h kiânn, sin o̍h pue）
墓仔埔放炮，吵死人（bōng-á-poo pàng-phàu, tshá sí lâng）
早早嘛三个囝，慢慢嘛三个囝（tsá tsá mā sann ê kiánn, bān bān mā sann ê kiánn）
田無溝，水無流（tshân bô kau, tsuí bô lâu）
田頭田尾土地公（tshân thâu tshân bué Thóo-tī-kong）
飼鳥鼠咬布袋（tshī niáu-tshí kā pòo-tē）
請神容易，送神難（tshiánn sîn iông-ī, sàng sîn lân）
千金買厝，萬金買厝邊（tshian-kim bé tshù, bān kim bé tshù-pinn）
七月半鴨仔，毋知死活（Tshit-gue̍h-puànn ah-á, m̄-tsai sí ua̍h）
手抱囡仔，才知父母時（tshiú phō gín-á, tsiah tsai pē-bú sî）
食好鬥相報（tsia̍h hó tàu sio-pò）
食果子拜樹頭（tsia̍h kué-tsí pài tshiū-thâu）
食人一口，還人一斗（tsia̍h lâng tsi̍t kháu, hîng lâng tsi̍t táu）
食飯皇帝大（tsia̍h-pn̄g hông-tè tuā）
石獅嘛驚人告（tsio̍h sai mā kiann lâng kò）
一个錢拍二十四个結（tsi̍t ê tsînn phah jī-tsa̍p-sì ê kat）
一个人一款命（tsi̍t ê lâng tsi̍t khuán miā）
一日討海，三日曝網（tsi̍t ji̍t thó-hái, sann ji̍t pha̍k bāng）
一枝草、一點露（tsi̍t ki tsháu, tsi̍t tiám lōo）
一句話，三斤重（tsi̍t kù uē, sann kin tāng）
一人一家代，公媽隨人拜（tsi̍t lâng tsi̍t ke tāi, kong-má suî-lâng pài）
一點嘛貓，百點嘛貓（tsi̍t tiám mā niau, pah tiám mā niau）
水鬼騙城隍（tsuí kuí phiàn Sîng-hông）
攑頭三尺有神明（gia̍h-thâu sann tshioh ū sîn-bîng）
戇人有戇福（gōng-lâng ū gōng hok）
牛就是牛，牽到北京也是牛（gû tō sī gû, khan kah Pak-kiann iā sī gû）
十喙九尻川（ha̍p tshuì káu kha-tshng）
校長兼摃鐘（hāu-tiúnn kiam kòng tsing）
好馬毋食回頭草（hó bé m̄ tsia̍h huê thâu tsháu）
好來好去（hó lâi hó khì）
虎頭鳥鼠仔尾（hóo thâu niáu-tshí-á bué）
好酒沉甕底（hó-tsiú tîm àng-té）
好漢破腹來相見（hó-hàn phuà-pak lâi sann-kìnn）
好心予雷唚（hó-sim hōo luî tsim）
歡歡喜喜一工，煩煩惱惱也一工（huann-huann-hí-hí tsi̍t kang, huân-huân-ló-ló iā tsi̍t kang）
胭脂馬拄著關老爺（ian-tsi-bé tú-tio̍h Kuan-ló-iâ）
枵鬼假細膩（Iau-kuí ké sè-jī）
一山不容二虎（it san put iông jī hoó）
一兼二顧，摸蜊仔兼洗褲（It kiam jī kòo, bong lâ-á kiam sé khòo）
人情留一線，日後好相看（jîn-tsîng lâu tsi̍t suànn, ji̍t-āu hó sio-khuànn）
人生親像走馬燈（jîn-sing tshin-tshiūnn tsáu-bé-ting）
日頭赤焱焱，隨人顧性命（ji̍t-thâu tshiah-iānn-iānn, suî lâng kòo sìnn-miā）
熱天賺，寒天食（jua̍h-thinn thàn, kuânn-thinn tsia̍h）
予天公借膽（kā Thinn-kong tsioh tánn）
甘蔗無雙頭甜（kam-tsià bô siang-thâu tinn）
仝款無仝款師父（kāng-khuán bô kāng-khuán sai-hū）
九月颱，無人知（káu gue̍h thai, bô lâng tsai）
去蘇州賣鴨蛋（khì Soo-tsiu bē ah-nn̄g）
欠錢怨債主，不孝怨父母（khiàm-tsînn uàn tsè-tsú, put-hàu uàn pē-bú）
乞食趕廟公（khit-tsia̍h kuánn biō-kong）
乞食身皇帝喙（khit-tsia̍h sin, hông-tè tshuì）
乞食身皇帝命（khit-tsia̍h sin, hông-tè miā）
鯤鯓王爺上蓋靈（Khun-sin ông-iâ siōng kài lîng）
驚某大丈夫，拍某豬狗牛（kiann bóo tāi-tiōng-hu, phah bóo ti káu gû）
見笑轉受氣（kiàn-siàu tńg siū-khì）
各人造業，各人擔（kok-lâng tsō-giap, kok-lâng-tann）
講一个影，生一个囝（kóng tsi̍t ê iánn, senn tsi̍t ê kiánn）
公親變事主（kong-tshin piàn sū-tsú）
龜笑鱉無尾（ku tshiò pih bô bué）
龜山若崁頭，大雨隨時到（Ku-suann nā khàm thâu, tuā-hōo suî-sî kàu）
內神通外鬼（lāi sîn thong guā kuí）
人未到，聲先到（lâng buē kàu, siann sing kàu）
人濟話就濟（lâng tsuē uē tio̍h tsuē）
人閒百日生病（lâng îng pah ji̍t senn pēnn）
人若衰，種匏仔生菜瓜（lâng nā sue, tsìng pû-á senn tshài-kue）
人咧做、天咧看（lâng teh tsò, thinn teh khuànn）
人為財死，鳥為食亡（jîn uī tsâi sí, niáu uī si̍t bông）
毋知民國幾年（m̄ tsai Bîn-kok kuí nî）
毋驚神，毋驚鬼（m̄ kiann sîn, m̄ kiann kuí）
五虎下西山（ngoó hoó hā se san）
王梨頭，西瓜尾（ông-lâi thâu, si-kue bué）
北港媽祖上蓋興（Pak-káng Má-tsóo siōng kài hing）
別人囡仔死袂了（pa̍t-lâng gín-á sí bē liáu）
平安就是福（pîng-an tio̍h-sī hok）
歹瓜厚籽、歹人厚言語（pháinn kue kāu tsí, pháinn lâng kāu giân-gí）
歹竹出好筍（pháinn tik tshut hó sún）
歹年冬，厚痟人（pháinn nî-tang, kāu siáu-lâng）
半路認老爸（puànn-lōo jīn lāu-pē）
杯底毋通飼金魚（pue-té m̄-thang tshī kim-hî）
三月痟媽祖（sann gue̍h siáu Má-tsóo）
三日討海，四日曝網（sann ji̍t thó-hái, sì ji̍t pha̍k bāng）
三年一閏，好歹照輪（sann nî tsi̍t jūn, hó-pháinn tsiàu lûn）
細漢偷挽匏，大漢偷牽牛（sè-hàn thau bán pû, tuā-hàn thau khan gû）
世間錢做人（sè-kan tsînn tsò-lâng）
生雞卵的無，放雞屎的有（senn ke-nn̄g–ê bô, pàng ke-sái–ê ū）
先做予人看，才講予人聽（sing tsò hōo lâng khuànn, tsiah kóng hōo lâng thiann）
成也蕭何，敗也蕭何（sîng iā Siau-hô, pāi iā Siau-hô）
先顧腹肚，才顧佛祖（sing kòo pak-tóo, tsiah kòo Hu̍t-tsóo）
四月痟王爺（sì gue̍h siáu Ông-iâ）
死道友，無死貧道（sí tō-iú, bô sí pîn-tō）
西瓜倚大邊（si-kue uá tuā pîng）
仙人打鼓有時錯，跤步踏差啥人無（sîn-sian tánn kóo iú sî tshò, kha-pōo ta̍h-tsha siánn-lâng bô）
雙手抱孩兒，才知父母時（siang-tshiú phō hâi-jî, tsiah tsai pē-bú sî）
少年袂曉想，食老毋成樣（siàu-liân bē-hiáu siūnn, tsia̍h-lāu m̄-tsiânn-iūnn）
痟貪鑽雞籠（siáu-tham nǹg ke-lam）
人心是肉做的（jîn sim sī bah tsò--ê）
俗物無好貨（sio̍k-mi̍h bô hó huè）
台南迎媽祖，無奇不有（Tâi-lâm ngiâ Má-tsóo, bû kî put iú）
台灣錢，淹跤目（Tâi-uân tsînn, im kha-ba̍k）
台灣走透透，龜山行袂到（Tâi-uân kiânn-thàu-thàu, Ku-suann kiânn bē kàu）
台灣人韭菜命（Tâi-uân lâng kú-tshài miā）
第一天公，第二母舅公（tē-it Thinn-kong, tē-jī bú-kū-kong）
聽某喙，大富貴（thiann bóo tshuì, tuā hù-kuì）
天落紅雨，馬生角（thinn lo̍h âng hōo, bé senn kak）
天大、地大，母舅公上大（thinn tuā, tē tuā, bú-kū-kong siōng-tuā）
天公疼戇人（Thinn-kong thiànn gōng-lâng）
恬恬食三碗公半（tiām-tiām tsia̍h sann uánn-kong puànn）
大事化小事，小事化無事（tuā-sū huà sió-sū, sió-sū huà bô-sū）
有後台才行有好跤步（ū āu tâi tsiah kiânn ū hó kha-pōo）
有才調做，無才調擔（ū tsâi-tiāu tsò, bô tsâi-tiāu tann）
有食閣有掠（ū tsia̍h koh ū lia̍h）
有一好，無二好（ū tsi̍t hó, bô nn̄g hó）
有合必有離（ū ha̍p pit ū lî）
有樣看樣，無樣家己想（ū iūnn khuànn iūnn, bô iūnn ka-kī siūnn）
有人放符，有人收（ū lâng pàng hû, ū lâng siu）
有話當面講（ū uē tng bīn kóng）
有病死，無餓死（ū pēnn sí, bô gō sí）
有三年狀元，無三年夥計（ū sann nî tsiōng-guân, bô sann nî hué-kì）
有山便有水，有神便有鬼（ū san pāin ū suí, ū sîn piān ū kuí）
有唐山公，無唐山媽（ū tn̂g-suann kong, bô tn̂g-suann má）
偷挽蔥，嫁好翁（thau bán tshang, kè hó ang）
偷挽菜，嫁好婿（thau bán tshài, kè hó sài）
查某食年柑，一定嫁好翁（tsa-boó tsia̍h nî-kam, it-tīng kè hó-ang）
查埔食年柑，賺錢真輕鬆（tsa-poo tsia̍h nî-kam, thàn-tsînn tsin khin-sang）
嫁種蔥，食袂空（kè tsìng tshang, tsia̍h bē khang）
有錢人驚死，無錢人驚無米（ū tsînn lâng kiann- sí, bô tsînn lâng kiann bô bí）
鱉笑龜無毛（pih tshiò ku bô-moo）
食飽閒閒拍胡蠅（tsia̍h-pá îng-îng phah hôo-sîn）
較早睏、較有眠（khah tsá khùn, khah ū bîn）
食米毋知米價（tsia̍h-bí m̄-tsai bí-kè）
娶某時，生子運（tshuā-bóo sî, senn-kiánn ūn）
不孝的分鐵枝路頂，有孝的分鐵枝路跤（put-hàu--ê pun thih-ki-lōo-tíng, iú-hàu--ê pun thih-ki-lōo-kha）
有錢判生，無錢判死（ū tsînn phuànn sinn, bô tsînn phuànn sí）
有錢補冬，無錢補鼻空（ū tsînn póo-tang, bô tsînn póo phīnn-khang）
田螺含水罔過冬（tshân-lê kâm tsuí bóng kuè tang）
千金街，萬金巷（tshian-kim ke, bān-kim hāng）
食林燈，起林燈（tsia̍h Lîm-ting, khí Lîm-ting）
戲若做無路，就用神仙渡（hì nā tsò bô lōo, tō iōng sîn-sian tōo）
清明芋，穀雨薑（tshing-bîng ōo, kok-ú kiunn）
清明田，穀雨豆（tshing-bîng tshân, kok-ú tāu）
死忠兼換帖（sí-tiong kiam uānn-thiap）
算命若會準，草仔埔嘛會生竹筍（sǹg-miā nā-ē tsún, tsháu-á-poo mā-ē senn tik-sún）
雞仔腸，鳥仔肚（ke-á tn̂g, tsiáu-á tōo）
掠蛇三寸，拍蛇七寸（lia̍h tsuâ sann tshùn, phah tsuâ tshit tshùn）
水清無魚，人急無智（tsuí-tshing bô hî, lâng kip bô tì）
有聽聲，無看影（ū thiann siann, bô khuànn iánn）
食予肥肥，隔予槌槌（tsia̍h hōo puî-puî, kik hōo thuî thuî）
猴穿衫，嘛是猴（kâu tshīng-sann, mā-sī kâu）
螿蜍嚓嚓趒，蠓仔死翹翹（tsionn-tsî tshia̍k-tshia̍k-tiô, báng-á sí khiàu-khiàu）
大隻雞慢啼（tuā tsiah ke bān thî）
狗來富，貓來起大厝（káu lâi pù, niau lâi khí tuā tshù）
戇的嘛有一項會（gōng--ê mā ū tsi̍t hāng ē）
愛拚才會贏（ài piànn tsiah ē iânn）
食緊挵破碗（tsia̍h-kín lòng-phuà uánn）
船過水無痕（tsûn kuè tsuí bô hûn）
一支喙，糊瘰瘰（tsi̍t ki tshuì, hôo-luì-luì）
一年換二十四个頭家（tsi̍t nî uānn jī-tsa̍p-sì ê thâu-ke）
輸人毋輸陣，輸陣歹看面（su lâng m̄ su tīn, su tīn pháinn-khuànn bīn）
賺錢有數，性命愛顧（thàn-tsînn iú sòo, sènn-miā ài kòo）
錢了人無代（tsînn liáu lâng bô tāi）
賣茶講茶芳，賣花講花紅（bē tê kóng tê phang, bē hue kóng hue âng）
儉小錢，了大錢（kiám sió tsînn, liáu tuā tsînn）
跋筊聽尾聲（pua̍h-kiáu thiann bué-siann）
無錢假大方（bô tsînn ké tuā-pān）
抓龜走鱉（lia̍h ku tsáu pih）
偷食袂曉拭喙（thau tsia̍h bē-hiáu tshit tshuì）
細空毋補，大空叫苦（sè khang m̄ póo, tuā khang kiò-khóo）
食碗內，看碗外（tsia̍h uánn-lāi, khuànn uánn-guā）
春天後母面（tshun-thinn āu-bú-bīn）
有喙嫌到無瀾（ū tshuì hiâm kah bô nuā）
穀雨補老母（kok-ú póo lāu-bó）
有話講甲無話（ū uē kóng kah bô uē）
三百六十行，行行出狀元（sann-pah la̍k-tsa̍p hâng, hâng-hâng tshut tsiōng-guân）
艱苦頭，快活尾（kan-khóo thâu, khuìnn-ua̍h bué）
好事無相講，歹事才相揣（hó sū bô sio-kóng, pháinn sū tsiah sio-tshuē）
在生無人認，死後歸大陣（tsāi sinn bô lâng jīn, sí liáu kui tuā tīn）
拍斷手骨顛倒勇（phah-tn̄g tshiú-kut tian-tò ióng）
好囝毋免濟，濟子餓死爸（hó-kiánn m̄-bián tsē, tsē kiánn gō-sí pē）
一冥全頭路，天光無半步（tsi̍t mê tsuân thâu-lōo, thinn-kng bô-puànn-pōo）
人若呆，看面就知（lâng ná tai, khuànn bīn to̍h tsai）
雙跤踏雙船（siang kha ta̍h siang tsûn）
錢四跤，人兩跤（tsînn sìkha, lâng nn̄g kha）
一丈差九尺（tsi̍t tn̄g tsha káu tshioh）
一鄉一俗（tsi̍t hiong tsi̍t sio̍k）
一粒米，百粒汗（tsi̍t lia̍p bí, pah lia̍p kuānn）
盡人事，順天意（tsīn jîn-sū, sūn thinn-ì）
飽穗的稻仔，頭犁犁（pá-suī ê tiū-á, thâu lê-lê）
嫌貨才是買貨人（hiâm huè tsiah sī bé huè lâng）
無三不成禮（bû sam put sîng lé）
歪喙雞想欲食好米（uai-tshuì ke siūnn bueh tsia̍h hó bí）
食雞起家，食粿賺家伙（tsia̍h ke khí-ke, tsia̍h kué thàn ke-hué）
請你食甜粿，予你賺家伙（tshiánn li tsia̍h tinn-kué, hōo li thàn ke-hué）
青盲貓，拄著死鳥鼠（tshenn-mê niau, tú-tio̍h sí niáu-tshí）
好天，著存雨來糧（hó-thinn, tio̍h tshûn ú-lâi niû）
一句話，較贏交陪一跤步（tsi̍t kù uē, khah iân kau-puê tsi̍t kha-pōo）
豬無肥，肥佇狗（ti bô puî, puî tī káu）
羅漢請觀音（Lô-hàn tshiánn Kuan-im）
慢來罰三杯（bān lâi hua̍t sann pue）
無彼个尻川，莫食彼个瀉藥（bô hit ê kha-tshng, mài tsia̍h hit ê sià-io̍h）
棚頂做到跤落底（pênn-tíng tsò kàu kha lo̍h-té）
講人人到，講鬼鬼到（kóng lâng lâng kàu, kóng kuí kuí kàu）
出門看天色，飼魚看水色（tshut-mn̂g khuànn thinn-sik, tshī hî khuànn tsuí-sik）
你鬼我閻羅（lí kuí guá Giâm-lô）
一錢、二緣、三媠、四少年（tsi̍t tsînn, jī iân, sann suí, sì siàu-liân）
一句話三斤六重（tsi̍t kù uē sann kin la̍k tāng）
戇甲袂曉抓癢（gōng kah bē-hiáu jiàu-tsiūnn）
膨風雞，無肉（phòng-hong ke, bô bah）
豬母牽去牛墟（ti-bó khan khì gû-hi）
這溪無魚別溪釣（tsit khe bô hî pa̍t khe tiò）
三跤貓，笑一目狗（sann-kha-niau, tshiò tsi̍t-ba̍k káu）
魚食溪水，人食喙水（hî tsia̍h khe-tsuí, lâng tsia̍h tshuì-suí）
做牛著拖，做人著磨（tsò gû tio̍h thua, tsò lâng tio̍h buâ）
水裡無魚，三界娘仔為大（tsuí--lí bô hî, sam-kài-niû-á uî tuā）
有戇槌仔富，無戇槌仔厝（ū gōng thuî-á hù, bô gōng thuî-á tshù）
新竹風，基隆雨，四十九日烏（Sin-tik hong, Ke-lâng hōo, sì-tsa̍p káu ji̍t oo）
有量才有福（ū liōng tsiah ū hok）
清明閃閃爍，五日節無半滴（tshing-bîng siám-siám-sih, Gōo-ji̍t-tseh bô puànn tih）
一暝無睏，三日無神（tsi̍t mê bô khùn, sann ji̍t bô sîn）
水流東，食未空（tsuí-lâu tang, tsia̍h bē khang）
尪王無頭殼，聖公無手骨（Ang-ông bô thâu-khak, Sìng-kong bô tshiú-kut）
立夏補老爸（lip-hē, póo lāu-pē）
袂生牽拖厝邊（bē senn khan-thua tshù-pinn）
五月十三人看人（gōo-gue̍h tsa̍p-sann lâng khuànn lâng）
食到老，學到老（tsia̍h kah lāu, o̍h kah lāu）
行船走馬三分命（kiânn-tsûn tsáu-bé sann hun miā）
尪公無過嶺（ang-kong bô kuè niá）
熱天看山頭，寒天看海口（jua̍h-thinn khuànn suann-thâu, kuânn-thinn khuànn hái-kháu）
狗吠火車，無路用（káu puī hué-tshia, bô lōo-iōng）
一枝箸，食無糜（tsi̍t ki tī, tsia̍h bô bê）
九萬十八千（káu bān tsa̍p-peh tshing）
嘉義嘉義，借錢免寫字（Ka-gī Ka-gī, tsioh-tsînn bián siá-jī）
閃冬才會輕鬆（siám-tang tsiah ē khin-sang）
娶嘉義某，嫁台南翁（tshuā Ka-gī bóo, kè Tâi-lâm ang）
買賣算分，相請無論（bé-bē sǹg hun, sio-tshiánn bô lūn）
鹿港人講話無相仝（Lo̍k-káng lâng kóng uē bô sio-kâng）
風吹大道公，雨沃媽祖婆（hong tshue Tāi-tō-kong, hōo ak Má-tsóo-pô）
鹿港施（死）一半，社頭全蕭人（Lo̍k-káng si tsi̍t-puànn, Siā-thâu tsuân siau lâng）
食苦當做食補（tsia̍h khóo tòng-tsuè tsia̍h póo）
烏矸仔貯豆油（o kan-á té tāu-iû）
功夫到厝，欲食就有（kang-hu kàu tshù, beh tsia̍h tio̍h ū）
西北雨，落未到車路（sai-pak-hōo, lo̍h beh kàu tshia lōo）
驚王公生，毋驚過年（kiann Ông-kong senn, m̄ kiann kuè-nî）
宜蘭人食精（Gî-lân lâng tsia̍h tsing）
二結王公請會著都免食藥（Jī-kiat Ông-kong tshiánn ē to̍h to bián tsia̍h io̍h）
一府，二鹿，三艋舺（it Hú, jī Lo̍k, sann Báng-kah）
三年一小亂，五年一大亂（sann nî tsi̍t sió luān, gōo nî tsi̍t tuā luān）
死貓吊樹頭，死狗放水流（sí niau tiàu tshiū-thâu, sí káu pàng tsuí lâu）
第一做醫生，第二賣冰（tē it tsò i-sing, tē jī bē ping）
第一起廟，第二炒股票（tē it khí biō, tē jī tshá-kóo-phiò）
狗反肚，落大雨（káu píng-tōo, lo̍h -tuā-hōo）
九月颱，慘歪歪（káu gue̍h thai, tshám uai uai）
有理無理，到大媽館評理（ū lí bô lí, kàu tuā-má-kuán phîng-lí）
鹿港風，彰化蠓（Lo̍k-káng hong, Tsiong-huà báng）
施黃許，刺查某（si n̂g khóo, tshiah-tsa-bóo）
看人食麵喝燒（khuànn lâng tsia̍h mī huah sio）
看人食米粉喝燒（khuànn lâng tsia̍h bí-hún huah sio）
無血無目屎（bô hueh bô ba̍k-sái）
請二結王公。尾步矣。（tshiánn Jī-kiat Ông-kong. bué pōo ah!）
一粒田螺九碗湯（tsi̍t lia̍p tshân-lê káu uánn-kong thng）
生食攏無夠，哪有通曬乾（tshenn-tsia̍h lóng bô kàu, nā ū thang pha̍k kuann）
第一戇，種甘蔗予會社磅（tē it gōng, tsíng kam-tsià hōo huē-siā pōng）
一冬換二十四个頭家（tsi̍t tang uānn jī-tsa̍p sì ê thâu-ke）
七少年，八少年（tshit siàu-liân, peh siàu-liân）
人老心無老（lâng láu sim bô láu）
六月芥菜。假有心（la̍k-gue̍h kuà-tshài ké ū-sim）
反起反落（huán-khí-huán-lo̍h）
七仔笑八仔（tshit-á tshiò peh-á）
上司管下司，下司管畚箕（tíng-si kuán ē-si, ē-si kuán pùn-ki）
蠓仔叮牛角（báng-á tìng gû-kak）
在生食一粒土豆，較贏死後拜一个豬頭（tsāi senn tsia̍h tsi̍t lia̍p thôo-tāu, khah iânn sí āu pài tsi̍t ê ti-thâu）
一句來，一句去（tsi̍t kù lâi, tsi̍t kù khì）
翁仔某，食飯配菜脯（ang-á boó, tsia̍h pn̄g phè tshài-póo）
媒人喙，糊瘰瘰（muê-lâng tshuì, hôo-luì-luì）
江湖喙，糊瘰瘰（kang-ôo tshuì, hôo-luì-luì）
舊柴草快點火，舊籠床好炊粿（kū tshâ tsháu kín tiám hué, kū lâng-sn̂g hó tshue kué）
雙面刀鬼（siang-bīn-to-kuí）
第一戇，捐錢予廟公（tē it gōng, kuan-tsînn hōo biō-kong）
關門就栓，講話就看（kuainn-mn̂g tio̍h tshuànn, kóng-uē tio̍h khuànn）
鐵管生鉎，歹管（thih-kóng senn-sian, pháinn kóng）
鬱鬱佇心底，笑笑賠人禮（ut-ut tī sim-té, tshiò-tshiò puê lâng lé）
草索仔看做蛇（tsháu-soh-á khuànn tsò tsuâ）
牛會哺棉被（gû ē pōo mî-phuē）
戇猴搬石頭（gōng kâu puann tsio̍h-thâu）
好話一句，歹話嘛一句（hó uē tsi̍t kù, pháinn uē mā tsi̍t kù）
一个童乩，一个桌頭（tsi̍t ê tâng-ki, tsi̍t ê toh-thâu）
媽祖婆請出門，毋是風就是雨（Má-tsóo-pô tshiánn tshut-mn̂g, m̄-sī hong to̍h-sī hōo）
大仙王爺公，小仙王爺囝（tuā-sian Ōng-iâ-kong, sè-sian Ōng-iâ-kiánn）
二月二，土地公搬老戲（jī-gue̍h jī, Thóo-tī-kong puann lāu hì）
送神風，接神雨（sàng-sîn hong, tsiap-sîn hōo）
北港顯、土庫定（Pak-káng hián, Thóo-khòo tiānn）
城隍廟放鬼，地藏王收鬼（Sîng-hông-biō pàng kuí, Tē-tsông-ông siu kuí）
擔屎毋敢偷食（tann sái m̄-kánn thau-tsia̍h）
食老有三䆀：目睭䆀，喙齒䆀、體力䆀（Tsia̍h-lāu ū sann-bái: ba̍k-tsiu bái, tshuì-khí bái, thé-la̍t bái）
食老有三䆀：哈唏流目屎、放屁兼疶屎、報紙提倒反（Tsia̍h-lāu ū sann-bái: ha-hì lâu-ba̍k-sái, pàng-phuì kiam tshuah-sái, pò-tsuá thê tó-píng）
乞食下大願（khit-tsia̍h hē tuā guān）
新婦哭禮數，女兒哭腹肚（sim-pū khàu lé-sòo, lú-jî khàu pak-tóo）
家己種一叢，較贏看別人（ka-kī tsíng tsi̍t tsâng, khah iânn khuànn pa̍t-lâng）
一个半斤，一个八兩（tsi̍t ê puànn kin, tsi̍t ê peh niú）
請鬼提藥單（tshiánn kuí the̍h io̍h-tuann）
生贏，雞酒芳，生輸，四塊板（senn iânn, ke-tsiú phang, senn su, sì tè pang）
長工望落雨，乞食望普渡（tn̂g-kang bāng lo̍h-hōo, khit-tsia̍h bāng phóo-tōo）
論輩無論歲（lūn puè bô lūn huè）
無日毋知晝，無鬚毋知老（bô ji̍t m̄-tsai tàu, bô tshiu m̄-tsai lāu）
你看我殕殕，我看你霧霧（Lí khuànn guá phú-phú, guá khuànn lí bū-bū）
家己做醫生（ka-tī tsò i-sing）
查埔大到二五，查某大到大肚（tsâ poo tuā kàu jī gōo, tsâ boó tuā kàu tuā tōo）
食飯食阿爹，賺錢撿私奇（tsia̍h-pn̄g tsia̍h á-tia, thàn-tsînn kiám sai-khia）
樹頭顧予在,免驚樹尾做風颱（tshiū thâu kòo hōo tsai, bián kiann tshiū-bué tsuè hong-thai）
正月寒死龜，二月寒死牛（tsiann gue̍h kuânn sí ku, jī gue̍h kuânn sí gû）
街頭媽祖間、街尾觀音亭（ke thâu Má-tsoó king, ke bué Kuan-im tîng）
滿面全豆花（muá bīn tsuân tāu-hue）
心歹無人知，喙歹上厲害（sim pháinn bô lâng tsai, tshuì pháinn siōng lī hāi）
無痟貪，就免信神（bô siau tham, too bián sìn sîn）
無某無猴（bô boó bô kâu）
水鬼升城隍（tsuí-kuí sing Sîng-hông）
仙拼仙，害死猴齊天（Sain piànn Sain, hāi sí kâu-tsê-thian）
食飽睏、睏飽食（tsia̍h pá khùn, khùn pá tsia̍h）
大厝媽祖間（tuā tshù Má-tsoó king）
一聲毋知，百聲無代（tsi̍t siann m̄ tsai, pah siann bô tāi）
二月十九，無風，雨也吼（jī gue̍h tsa̍p káu, bô hong, tsuí iā háu）
三溪水，洗袂清（sann-khe-tsuí, sé bē tshing）
三色人講五色話（sann sik lâng kóng gōo sik uē）
天無絕人之路（thinn bô tsua̍t lâng tsi lōo）
五月查某雨（gōo gue̍h tsâ boó hōo）
命運天注定（miā-ūn thinn tsù-tiānn）
有兩步七仔（ū nn̄g pōo tshit á）
食王城水，未肥也會媠（tsia̍h Ong-siânn tsuí, bē puî iā ê suí）
無食酒，講酒話（bô tsia̍h tsiú, kóng tsiú uē）
七分酒，八分茶，九分飯，十分糜（tshit hun tsiú, peh hun tê, káu hun pn̄g, tsa̍p hun muê）
三年水流東，四年水流西（sann nî tsuí lâu tang, sì nî tsuí lâu sai）
目睭挩窗（ba̍k-tsiu thuat thang）
坐奶母車（tsē lin-bú tshia）
尻川插竹杆，好額人（kha-tshng tshah tik-kuann, hó-gia̍h-lâng）
田中央起廟，正經（tshân tiong-ng khí biō, tsìng-king）
上港有名聲，下港蓋出名（tíng-káng ū miâ-siann, ē-káng kài tshut-miâ）
有時月光，有時星光（ū sî gue̍h-kng, ū sî tshenn-kng）
竹篙鬥菜刀（tik-ko táu tshài-to）
迒袂過濁水溪（hānn bē kuè Lô-tsuí-khe）
請鬼拆藥單，揣死（tshiánn kuí thiah io̍h-tuann, tshuē sí）
老神在在（láu sîn, tsāi-tsāi）
買厝，買厝邊（bé tshù, bé tshù-pinn）
閻羅王開酒店（Giâm-lô-ông khui tsiú tiàm）
墓仔埔做大水（bōng-á-poo tsò tuā tsuí）
和尚攑雨傘（huê-siūnn gia̍h hōo-suànn）
冬瓜好看無好食（tong-kue hó khuànn bô hó tsia̍h）
人無千日好，花無百日紅（lâng bô tshing ji̍t hó, hue bô pah ji̍t âng）
無食黑豆，叫人放黑豆屎（bô tsia̍h oo-tāu, kiò lâng pàng oo-tāu sái）
大紅花毋知䆀，圓仔花䆀毋知（tuā âng hue m̄-tsai bái, înn-á-hue bái m̄-tsai）
膨風水雞刣無肉（phòng hong tsuí-ke, thâi bô bah）
烏鴉歹喙，心無䆀（oo-a pháinn tshuì, sim bô bái）
變無蠓（pìnn bô báng）
頭仔興興，尾仔杜定（thâu-á hing-hing, bué-á tōo-tīng）
毋知是熊抑是虎（m̄-tsai sī hîm, á-sī hoó）
蛇無頭袂走，鳥無翼袂飛（tsuâ bô thâu bē tsáu, tsiáu bô si̍t bē pue）
山猴想欲挽仙桃（suann kâu siūnn beh bán sian-thô）
城隍廟鳥鼠（Sîng-hông-biō niáu-tshí）
掠兔仔（lia̍h thoó-á）
死鴨仔，硬喙桮（sí ah-á, ngē tshuì-pue）
放牛食草（pàng gû tsia̍h tsháu）
食若牛，做若龜（tsia̍h ná gû, tsò ná ku）
會吠的狗，袂咬人（ē puī ê káu, bē kā lâng）
拍狗，看主人（phah káu, khuànn tsú-lâng）
一人食一半，感情較袂散（tsi̍t lâng tsia̍h tsi̍t puànn, kám-tsîng khah bē suànn）
落土時，八字命（lo̍h-thoó sî, peh-jī miā）
註生娘娘，毋敢食無囝油飯（Tsù-senn-niû-niû, m̄-kánn tsia̍h bô kiánn iû-pn̄g）
頭胎二胎食外家（thâu the jī the tsia̍h guā-ke）
補胎，較好補月內（poó thai, khah hó poó gue̍h lāi）
海水會焦，石頭會爛（hái tsuí ē ta, tsio̍h-thâu ē nuā）
姻緣天註定（in-iân thinn tsù tiānn）
雙雙對對，萬年富貴（siang siang tuì tuì, bān nî hù-kuì）
娶某大姐坐金交椅（tshuā boó-tuā-tsí tsē kim-kau-í）
喝水會堅凍（huah tsuí ē kian-tàng）
食老倒少年（tsia̍h lāu tò siàu-liân）
老罔老，哺土豆（lāu bóng lāu, pōo thôo-tāu）
翁仔某是相欠債（ang-á boó sī sio-khiàm-tsè）
清明無轉厝，無祖；過年無轉厝，無某（tshing-bîng bô tńg tshù, bô tsoó； kuè-nî bô tńg tshù, bô boó）
錢債好還，人債歹還（tsînn tsè hó hîng, jîn tsè pháinn hîng）
無錢講無話（bô tsînn kóng bô uē）
有儉才有底（ū khiām tsiah ū té）
食未老，死未到（tsia̍h bē lāu, sí bē kàu）
有錢去香港，無錢去北港（ū tsînn khì Hiang-káng, bô tsînn khì Pak-káng）
一樣生，百樣死（tsi̍t iūnn sinn, pah iūnn sí）
毋捌一个芋頭蕃薯（m̄-bat tsi̍t ê ōo-á han-tsû）
陳林半天下（Tân Lîm puànn thian-hā）
見面三分情（kìnn-bīn sann hun tsîng）
袂曉開船，嫌溪彎（bē hiáu khui-tsûn, hiâm khe uan）
食紅柿配燒酒（tsia̍h âng-khī phuè sio-tsiú）
囂俳無落魄的久（hiau-pai bô lo̍k-phik ê kú）
未生子，先號名（bē senn-kiánn, sing hō-miâ）
未學走，先學跑（bē o̍h kiânn, sing o̍h tsáu）
為錢生，為錢死，為錢走千里（uī tsînn sinn, uī tsînn sí, uī tsînn tsáu tshian-lí）
灶跤鳥鼠（tsàu-kha niáu-tshí）
一个人客，九个主人（tsi̍t ê lâng-kheh, káu ê tsú-lâng）
較早睏，較有眠（khah tsá khún, khah ū bîn）
天無雨，人無路（thinn bô hōo, lâng bô lōo）
一蕊好花，插牛屎（tsi̍t luí hó hue, tshah gû sái）
姑疼孫，仝一姓（koo thiànn sun, kāng tsi̍t sènn）
毋捌字閣兼無衛生（m̄-bat jī koh kiam bô uē-sing）
人食魚，魚食水（lâng tsia̍h hî, hî tsia̍h tsuí）
大腸告小腸（tuā-tn̂g kò sió-tn̂g）
千里眼，順風耳（tshian-lí-gán, sūn-hong-ní）
用鬼，抓鬼（iōng kuí, lia̍h kuí）
搖人無才，搖豬無刣（iô lâng bô tsâi, iô ti bô tsáinn）
龜跤龜內肉（ku kha ku lāi bah）
春茫曝死鬼，夏茫做大水（tshun bông pha̍k-sí kuí, hā bông tsuè tuā tsuí）
心思無定，抽籤算命（sim-sū bô tiānn, thiu-tshiam sǹg-miā）
江湖一點訣，講破無價值（kang-ôo tsi̍t-tiám kuat, kóng phuà bô kè-ta̍t）
貓仔爬樹，無成猴（niau-á pê tshiū, bô sîng kâu）
穩觸觸，鳥鼠入牛角（ún-tà-tà, niáu-tshí ji̍p gû kak）
坐予正，才會得人疼（tshē hōo tsiànn, tsiah ē tit lâng thiànn）
苦瓜燉鰱魚，可憐（khóo-kue tīm liân-hî, khó-liân）
做媒人無包生囝（tsò muî-jîn bô pau senn kiánn）
無錯，整欉好好（bô-tshò, kui tsâng hó hó）
阿婆仔蒸粿，倒貼（a-pô-á tshue kué, tò-thap）
媠䆀無地比，愛著較慘死（suí bái bô té pí, ài tio̍h kah tshám-sí）
醫生驚治嗽，總鋪驚食晝，做土水驚掠漏（i-sing kiann tī sàu, tsóng-phòo kiann tsia̍h tàu, tsò thóo-tsuí kiann lia̍h lāu）
相請無論，相挺照算（sio-tshiánn bô lūn, sio-thîng tsiàu-sǹg）
家己栽一欉，較贏看別人（ka-tī tsai tsi̍t tsâng, kah iânn khuànn pa̍t-lâng）
欲死無勇氣，欲拚無鬥志（beh sí bô ióng-khì, beh piànn bô tak-tsì）
靠山山會倒，靠豬寮死豬母（khò-suann suann ē tó, khò ti-liâu sí ti-bó）
靠山山會崩，靠水水會焦（khò suann suann ē pang, khò tsuí tsuí ē ta）
跋筊無了時（pua̍h-kiáu bô liáu sî）
相罵無好話，相拍無好拳（sio-mē bô hó uē, sio-phah bô hó kûn）
你無去傷人，人袂來害你（lí bô khì siong lâng, lâng buē lâi hāi lí）
一命賠一命（tsi̍t miā puê tsi̍t miā）
講話就算話（kóng uē tio̍h sǹg uē）
大人煩惱無錢，囡仔歡喜過年（tuā lâng huân-ló bó-tsînn, gín-á huann-hí kue-nî）
有氣無地敨（ū khì bô tè tháu）
哀父叫母（ai pē kiò bó）
行船，拄著對頭風（kiânn-tsûn, tú tio̍h tuì-thâu-hong）
上天無路，入地無門（tsiūnn thi bô lōo, ji̍p tē bô mn̂g）
上天無路，落地無步（tsiūnn thi bô lōo, lo̍h tē bô pōo）
戶口牌仔釘佇電火柱（hōo-kháu pâi-á tìng tī tiān-hué-thiāu）
食無錢米，做無錢工（tsia̍h bô tsînn bí, tsò bô tsînn kang）
呼狗食家己（khoo káu tsia̍h ka-tī）
三寸風就欲起帆（sann tshùn hong tō beh khí phâng）
無去無頭路，欲去無法度（bô khì bô thâu-lōo, beh khì bô huat-tōo）
話若欲講透機，目屎著撥袂離（uē nā beh kóng thàu ki, ba̍k-sái tio̍h pué bē lī）
食凊飯等你（tsia̍h tshìn-pn̄g tán lí）
十條命也無夠死（tsa̍p tiâu miā yā bô kàu sí）
人比人，氣死人（lâng pí lâng, khì sí lâng）
講甲有跤有手（kóng kah ū kha ū tshiú）
話較濟貓仔毛（uē kah tsé niau-á-mn̂g）
天機不可漏洩（thian-ki put-khó lāu-sia̍p）
好䆀在心內，毋通講（hó bái tsai sim-lāi, m̄-thang kóng）
講人人到，講鬼鬼哭（kóng lâng lâng kàu, kóng kuí kuí khàu）
無鼎無灶（bô tiánn, bô tsàu）
一頓久久，二頓相抵（tsi̍t tǹg kú-kú, nn̄g tǹg sio-tú）
正手入，倒手出（tsiànn-tshiú ji̍p, tò-tshiú tshut）
刣頭生意有人做，了錢生意無人做（thâi-thâu sing-lí ū lâng tsò, liáu-tsînn sing-lí bô lâng tsò）
草蜢弄雞公，雞公咇噗跳（tsháu-me̍h lāng ke-kang, ke-kang phi̍h-pho̍k-thiàu）
死豬仔價（sí ti-á kè）
歹心予雷摃（pháinn-sim hōo luî kòng）
冤家變親家（uan-ke piàn tshin-ke）
褲袋仔袋磅仔（khòo-tē-á tē pōng-á）
人情世事陪到到，無鼎閣無灶（jîn-tsíng sè-sū puê kau-kau, bô tiánn koh bô tsàu）
草地人驚掠，都市人驚食（tsháu-tē-lâng kiann lia̍h, too-tshī-lâng kiann tsia̍h）
相諍無認輸，相輸毋捌贏（sio-tsenn m̄ jīn su, sio-su m̄-bat iânn）
有過鹽水的人（ū kuè kiâm-tsuí ê lâng）
大人講囡仔話（tuā lâng kóng gín-á uē）
囡仔講大人話（gín-á kóng tuā lâng uē）
三日小宴五日大宴（sann ji̍t sió iàn, gōo ji̍t tuā iàn）
三日風無一滴露（sa ji̍t hong bô tsi̍t tih lōo）
早起討無下暗頓（tsá-khí thó bô e-àm tǹg）
食的無，做的有（tsia̍h ê bô, tsò ê ū）
人驚出名，豬驚肥（lâng kiann tshut-miâ, ti kiann puî）
富貴在天（hù-kuì tsāi thian）
看天食飯（khuànn thian tsia̍h pn̄g）
煙花好看無耐久（ian-hué hó khuànn bô nāi kú）
富貴由命，不由人（hù-kuì iû bīng, put iû lîn）
提人錢財，替人消災（the̍h lâng tsînn-tsâi, thè lâng siau-tsai）
有食有行氣，有燒香有保佑（ū tsia̍h ū kiânn-khì, ū sio-hiunn ū pó-pì）
大廟無收，小廟無留（tuā biō bô siu, sió biō bô lâu）
人食一點氣（lâng tsia̍h tsi̍t tiám khuì）
立冬補冬，補喙空（li̍p-tang póo-tang, póo tshuì-khang）
春分落雨到清明（tshun-hun lo̍h hōo kàu tshing-bîng）
夏至風颱就出世（hā-tsì hong-thai tio̍h tshut-sì）
處暑會曝死鳥鼠（tshù-sú ē pha̍k sí niáu-tshú）
六月入秋緊溜溜， 七月入秋秋後油（lak̍ gueh̍ li̍p-tshiu, kín liu-liu, tshit gueh̍ li̍p-tshiu, tshiu āu iû）
白露雨，寒露風（pe̍h-lōo hōo, hân-lōo hong）
早冬雨，晚冬露（tsá-tang hōo, mńg-tang lōo）
冬看山頭，春看海口（tang khuànn suann-thâu, tshun khuànn hái-kháu）
正月蔥，二月韭（tsiànn gue̍h tshang, jī gue̍h kú）
春分，暝日對分（tshun-hun, mê-ji̍t tuì pun）
清明穀雨，寒死虎母（tshing-bîng kok-ú, kuânn sí hoó bú）
立夏，小滿，雨水相趕（li̍p-hā, sió-buán, hōo-tsuí sio kuánn）
未食五月粽，破裘毋通放（buē tsia̍h gōo-gue̍h-tsàng, phuà hiû m̄-thang pàng）
五月雨面會烏（gōo-gue̍h-hōo bīn ē oo）
毋驚七月半鬼，只驚七月半水（m̄-kiann tshit gue̍h puànn kuí, tsí kiann tshit gue̍h puànn tsuí）
秋分，暝日對分（tshiu-hun, mê-ji̍t tuì pun）
有苦無塊講（ū khoó bô tè kóng）
掃著風颱尾（sàu tio̍h hong-thai bué）
前世相欠債（tsîng-sè sio khiàm-tsè）
媠人無媠命（suí lâng bô suí miā）
棚頂做甲流汗，棚跤嫌甲流瀾（Pênn-tíng tsò kah lâu-kuānn, pênn-kha hiâm kah lâu-nuā）