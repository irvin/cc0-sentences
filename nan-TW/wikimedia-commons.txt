台文漢字諺語（台羅 | 白話字）
鴨仔聽雷（ah-á thiann luî | ah-á thiaⁿ lûi）
愛媠毋驚流鼻水（ài-suí m̄-kiann lâu-phīnn-tsuí | ài-súi m̄-kiaⁿ lâu-phīⁿ-chúi）
按怎講攏毋聽（án-tsuánn kóng lóng m̄ thiann | án-chóaⁿ kóng lóng m̄ thiaⁿ）
目睭花花，匏仔看做菜瓜（ba̍k-tsiu hue-hue, pû-á khuànn-tsò tshài-kue | ba̍k-chiu hoe-hoe, pû-á khòaⁿ-chò chhài-koe）
目睭看大無看細（ba̍k-tsiu khuànn tuā bô khuànn sè | ba̍k-chiu khòaⁿ tōa bô khòaⁿ sè）
目睭看懸，無看低（ba̍k-tsiu khuànn-kuân, bô khuànn-kē | ba̍k-chiu khòaⁿ-koân, bô khòaⁿ-kē）
目睭生佇頭殼頂（ba̍k-tsiu senn tī thâu-khak-tíng | ba̍k-chiu seⁿ tī thâu-khak-téng）
目屎流，目屎滴（ba̍k-sái-lâu ba̍k-sái-tih | ba̍k-sái-lâu ba̍k-sái-tih）
萬事起頭難（bān-sū khí-thâu lân | bān-sū khí-thâu lân）
無魚，蝦嘛好（bô hî, hê mā hó | bô hî, hê mā hó）
無禁無忌，食百二（bô kìm bô khī, tsia̍h pah-jī | bô kìm bô khī, chia̍h pah-jī）
未學走，先學飛（buē o̍h kiânn, sin o̍h pue | bōe o̍h kiâⁿ, sin o̍h poe）
墓仔埔放炮，吵死人（bōng-á-poo pàng-phàu, tshá sí lâng | bōng-á-po͘ pàng-phàu, chhá sí lâng）
早早嘛三个囝，慢慢嘛三个囝（tsá tsá mā sann ê kiánn, bān bān mā sann ê kiánn | chá chá mā saⁿ ê kiáⁿ, bān bān mā saⁿ ê kiáⁿ）
田無溝，水無流（tshân bô kau, tsuí bô lâu | chhân bô kau, chúi bô lâu）
田頭田尾土地公（tshân thâu tshân bué Thóo-tī-kong | chhân thâu chhân bóe Thó͘-tī-kong）
飼鳥鼠咬布袋（tshī niáu-tshí kā pòo-tē | chhī niáu-chhí kā pò͘-tē）
請神容易，送神難（tshiánn sîn iông-ī, sàng sîn lân | chhiáⁿ sîn iông-ī, sàng sîn lân）
千金買厝，萬金買厝邊（tshian-kim bé tshù, bān kim bé tshù-pinn | chhian-kim bé chhù, bān kim bé chhù-piⁿ）
七月半鴨仔，毋知死活（Tshit-gue̍h-puànn ah-á, m̄-tsai sí ua̍h | Chhit-goe̍h-pòaⁿ ah-á, m̄-chai sí oa̍h）
手抱囡仔，才知父母時（tshiú phō gín-á, tsiah tsai pē-bú sî | chhiú phō gín-á, chiah chai pē-bú sî）
食好鬥相報（tsia̍h hó tàu sio-pò | chia̍h hó tàu sio-pò）
食果子拜樹頭（tsia̍h kué-tsí pài tshiū-thâu | chia̍h kóe-chí pài chhiū-thâu）
食人一口，還人一斗（tsia̍h lâng tsi̍t kháu, hîng lâng tsi̍t táu | chia̍h lâng chi̍t kháu, hêng lâng chi̍t táu）
食飯皇帝大（tsia̍h-pn̄g hông-tè tuā | chia̍h-pn̄g hông-tè tōa）
石獅嘛驚人告（tsio̍h sai mā kiann lâng kò | chio̍h sai mā kiaⁿ lâng kò）
一个錢拍二十四个結（tsi̍t ê tsînn phah jī-tsa̍p-sì ê kat | chi̍t ê chîⁿ phah jī-cha̍p-sì ê kat）
一个人一款命（tsi̍t ê lâng tsi̍t khuán miā | chi̍t ê lâng chi̍t khoán miā）
一日討海，三日曝網（tsi̍t ji̍t thó-hái, sann ji̍t pha̍k bāng | chi̍t ji̍t thó-hái, saⁿ ji̍t pha̍k bāng）
一枝草、一點露（tsi̍t ki tsháu, tsi̍t tiám lōo | chi̍t ki chháu, chi̍t tiám lō͘）
一句話，三斤重（tsi̍t kù uē, sann kin tāng | chi̍t kù ōe, saⁿ kin tāng）
一人一家代，公媽隨人拜（tsi̍t lâng tsi̍t ke tāi, kong-má suî-lâng pài | chi̍t lâng chi̍t ke tāi, kong-má sûi-lâng pài）
一點嘛貓，百點嘛貓（tsi̍t tiám mā niau, pah tiám mā niau | chi̍t tiám mā niau, pah tiám mā niau）
水鬼騙城隍（tsuí kuí phiàn Sîng-hông | chúi kúi phiàn Sêng-hông）
攑頭三尺有神明（gia̍h-thâu sann tshioh ū sîn-bîng | gia̍h-thâu saⁿ chhioh ū sîn-bêng）
戇人有戇福（gōng-lâng ū gōng hok | gōng-lâng ū gōng hok）
牛就是牛，牽到北京也是牛（gû tō sī gû, khan kah Pak-kiann iā sī gû | gû tō sī gû, khan kah Pak-kiaⁿ iā sī gû）
十喙九尻川（ha̍p tshuì káu kha-tshng | ha̍p chhùi káu kha-chhng）
校長兼摃鐘（hāu-tiúnn kiam kòng tsing | hāu-tiúⁿ kiam kòng cheng）
好馬毋食回頭草（hó bé m̄ tsia̍h huê thâu tsháu | hó bé m̄ chia̍h hôe thâu chháu）
好來好去（hó lâi hó khì | hó lâi hó khì）
虎頭鳥鼠仔尾（hóo thâu niáu-tshí-á bué | hó͘ thâu niáu-chhí-á bóe）
好酒沉甕底（hó-tsiú tîm àng-té | hó-chiú tîm àng-té）
好漢破腹來相見（hó-hàn phuà-pak lâi sann-kìnn | hó-hàn phòa-pak lâi saⁿ-kìⁿ）
好心予雷唚（hó-sim hōo luî tsim | hó-sim hō͘ lûi chim）
歡歡喜喜一工，煩煩惱惱也一工（huann-huann-hí-hí tsi̍t kang, huân-huân-ló-ló iā tsi̍t kang | hoaⁿ-hoaⁿ-hí-hí chi̍t kang, hoân-hoân-ló-ló iā chi̍t kang）
胭脂馬拄著關老爺（ian-tsi-bé tú-tio̍h Kuan-ló-iâ | ian-chi-bé tú-tio̍h Koan-ló-iâ）
枵鬼假細膩（Iau-kuí ké sè-jī | Iau-kúi ké sè-jī）
一山不容二虎（it san put iông jī hoó | it san put iông jī hó͘）
一兼二顧，摸蜊仔兼洗褲（It kiam jī kòo, bong lâ-á kiam sé khòo | It kiam jī kò͘, bong lâ-á kiam sé khò͘）
人情留一線，日後好相看（jîn-tsîng lâu tsi̍t suànn, ji̍t-āu hó sio-khuànn | jîn-chêng lâu chi̍t sòaⁿ, ji̍t-āu hó sio-khòaⁿ）
人生親像走馬燈（jîn-sing tshin-tshiūnn tsáu-bé-ting | jîn-seng chhin-chhiūⁿ cháu-bé-teng）
日頭赤焱焱，隨人顧性命（ji̍t-thâu tshiah-iānn-iānn, suî lâng kòo sìnn-miā | ji̍t-thâu chhiah-iāⁿ-iāⁿ, sûi lâng kò͘ sìⁿ-miā）
熱天賺，寒天食（jua̍h-thinn thàn, kuânn-thinn tsia̍h | joa̍h-thiⁿ thàn, kôaⁿ-thiⁿ chia̍h）
予天公借膽（kā Thinn-kong tsioh tánn | kā Thiⁿ-kong chioh táⁿ）
甘蔗無雙頭甜（kam-tsià bô siang-thâu tinn | kam-chià bô siang-thâu tiⁿ）
仝款無仝款師父（kāng-khuán bô kāng-khuán sai-hū | kāng-khoán bô kāng-khoán sai-hū）
九月颱，無人知（káu gue̍h thai, bô lâng tsai | káu goe̍h thai, bô lâng chai）
去蘇州賣鴨蛋（khì Soo-tsiu bē ah-nn̄g | khì So͘-chiu bē ah-nn̄g）
欠錢怨債主，不孝怨父母（khiàm-tsînn uàn tsè-tsú, put-hàu uàn pē-bú | khiàm-chîⁿ oàn chè-chú, put-hàu oàn pē-bú）
乞食趕廟公（khit-tsia̍h kuánn biō-kong | khit-chia̍h kóaⁿ biō-kong）
乞食身皇帝喙（khit-tsia̍h sin, hông-tè tshuì | khit-chia̍h sin, hông-tè chhùi）
乞食身皇帝命（khit-tsia̍h sin, hông-tè miā | khit-chia̍h sin, hông-tè miā）
鯤鯓王爺上蓋靈（Khun-sin ông-iâ siōng kài lîng | Khun-sin ông-iâ siōng kài lêng）
驚某大丈夫，拍某豬狗牛（kiann bóo tāi-tiōng-hu, phah bóo ti káu gû | kiaⁿ bó͘ tāi-tiōng-hu, phah bó͘ ti káu gû）
見笑轉受氣（kiàn-siàu tńg siū-khì | kiàn-siàu tńg siū-khì）
各人造業，各人擔（kok-lâng tsō-giap, kok-lâng-tann | kok-lâng chō-giap, kok-lâng-taⁿ）
講一个影，生一个囝（kóng tsi̍t ê iánn, senn tsi̍t ê kiánn | kóng chi̍t ê iáⁿ, seⁿ chi̍t ê kiáⁿ）
公親變事主（kong-tshin piàn sū-tsú | kong-chhin piàn sū-chú）
龜笑鱉無尾（ku tshiò pih bô bué | ku chhiò pih bô bóe）
龜山若崁頭，大雨隨時到（Ku-suann nā khàm thâu, tuā-hōo suî-sî kàu | Ku-soaⁿ nā khàm thâu, tōa-hō͘ sûi-sî kàu）
內神通外鬼（lāi sîn thong guā kuí | lāi sîn thong gōa kúi）
人未到，聲先到（lâng buē kàu, siann sing kàu | lâng bōe kàu, siaⁿ seng kàu）
人濟話就濟（lâng tsuē uē tio̍h tsuē | lâng chōe ōe tio̍h chōe）
人閒百日生病（lâng îng pah ji̍t senn pēnn | lâng êng pah ji̍t seⁿ pēⁿ）
人若衰，種匏仔生菜瓜（lâng nā sue, tsìng pû-á senn tshài-kue | lâng nā soe, chèng pû-á seⁿ chhài-koe）
人咧做、天咧看（lâng teh tsò, thinn teh khuànn | lâng teh chò, thiⁿ teh khòaⁿ）
人為財死，鳥為食亡（jîn uī tsâi sí, niáu uī si̍t bông | jîn ūi châi sí, niáu ūi si̍t bông）
毋知民國幾年（m̄ tsai Bîn-kok kuí nî | m̄ chai Bîn-kok kúi nî）
毋驚神，毋驚鬼（m̄ kiann sîn, m̄ kiann kuí | m̄ kiaⁿ sîn, m̄ kiaⁿ kúi）
五虎下西山（ngoó hoó hā se san | ngó͘ hó͘ hā se san）
王梨頭，西瓜尾（ông-lâi thâu, si-kue bué | ông-lâi thâu, si-koe bóe）
北港媽祖上蓋興（Pak-káng Má-tsóo siōng kài hing | Pak-káng Má-chó͘ siōng kài heng）
別人囡仔死袂了（pa̍t-lâng gín-á sí bē liáu | pa̍t-lâng gín-á sí bē liáu）
平安就是福（pîng-an tio̍h-sī hok | pêng-an tio̍h-sī hok）
歹瓜厚籽、歹人厚言語（pháinn kue kāu tsí, pháinn lâng kāu giân-gí | pháiⁿ koe kāu chí, pháiⁿ lâng kāu giân-gí）
歹竹出好筍（pháinn tik tshut hó sún | pháiⁿ tek chhut hó sún）
歹年冬，厚痟人（pháinn nî-tang, kāu siáu-lâng | pháiⁿ nî-tang, kāu siáu-lâng）
半路認老爸（puànn-lōo jīn lāu-pē | pòaⁿ-lō͘ jīn lāu-pē）
杯底毋通飼金魚（pue-té m̄-thang tshī kim-hî | poe-té m̄-thang chhī kim-hî）
三月痟媽祖（sann gue̍h siáu Má-tsóo | saⁿ goe̍h siáu Má-chó͘）
三日討海，四日曝網（sann ji̍t thó-hái, sì ji̍t pha̍k bāng | saⁿ ji̍t thó-hái, sì ji̍t pha̍k bāng）
三年一閏，好歹照輪（sann nî tsi̍t jūn, hó-pháinn tsiàu lûn | saⁿ nî chi̍t jūn, hó-pháiⁿ chiàu lûn）
細漢偷挽匏，大漢偷牽牛（sè-hàn thau bán pû, tuā-hàn thau khan gû | sè-hàn thau bán pû, tōa-hàn thau khan gû）
世間錢做人（sè-kan tsînn tsò-lâng | sè-kan chîⁿ chò-lâng）
生雞卵的無，放雞屎的有（senn ke-nn̄g–ê bô, pàng ke-sái–ê ū | seⁿ ke-nn̄g–ê bô, pàng ke-sái–ê ū）
先做予人看，才講予人聽（sing tsò hōo lâng khuànn, tsiah kóng hōo lâng thiann | seng chò hō͘ lâng khòaⁿ, chiah kóng hō͘ lâng thiaⁿ）
成也蕭何，敗也蕭何（sîng iā Siau-hô, pāi iā Siau-hô | sêng iā Siau-hô, pāi iā Siau-hô）
先顧腹肚，才顧佛祖（sing kòo pak-tóo, tsiah kòo Hu̍t-tsóo | seng kò͘ pak-tó͘, chiah kò͘ Hu̍t-chó͘）
四月痟王爺（sì gue̍h siáu Ông-iâ | sì goe̍h siáu Ông-iâ）
死道友，無死貧道（sí tō-iú, bô sí pîn-tō | sí tō-iú, bô sí pîn-tō）
西瓜倚大邊（si-kue uá tuā pîng | si-koe óa tōa pêng）
仙人打鼓有時錯，跤步踏差啥人無（sîn-sian tánn kóo iú sî tshò, kha-pōo ta̍h-tsha siánn-lâng bô | sîn-sian táⁿ kó͘ iú sî chhò, kha-pō͘ ta̍h-chha siáⁿ-lâng bô）
雙手抱孩兒，才知父母時（siang-tshiú phō hâi-jî, tsiah tsai pē-bú sî | siang-chhiú phō hâi-jî, chiah chai pē-bú sî）
少年袂曉想，食老毋成樣（siàu-liân bē-hiáu siūnn, tsia̍h-lāu m̄-tsiânn-iūnn | siàu-liân bē-hiáu siūⁿ, chia̍h-lāu m̄-chiâⁿ-iūⁿ）
痟貪鑽雞籠（siáu-tham nǹg ke-lam | siáu-tham nǹg ke-lam）
人心是肉做的（jîn sim sī bah tsò--ê | jîn sim sī bah chò--ê）
俗物無好貨（sio̍k-mi̍h bô hó huè | sio̍k-mi̍h bô hó hòe）
台南迎媽祖，無奇不有（Tâi-lâm ngiâ Má-tsóo, bû kî put iú | Tâi-lâm ngiâ Má-chó͘, bû kî put iú）
台灣錢，淹跤目（Tâi-uân tsînn, im kha-ba̍k | Tâi-oân chîⁿ, im kha-ba̍k）
台灣走透透，龜山行袂到（Tâi-uân kiânn-thàu-thàu, Ku-suann kiânn bē kàu | Tâi-oân kiâⁿ-thàu-thàu, Ku-soaⁿ kiâⁿ bē kàu）
台灣人韭菜命（Tâi-uân lâng kú-tshài miā | Tâi-oân lâng kú-chhài miā）
第一天公，第二母舅公（tē-it Thinn-kong, tē-jī bú-kū-kong | tē-it Thiⁿ-kong, tē-jī bú-kū-kong）
聽某喙，大富貴（thiann bóo tshuì, tuā hù-kuì | thiaⁿ bó͘ chhùi, tōa hù-kùi）
天落紅雨，馬生角（thinn lo̍h âng hōo, bé senn kak | thiⁿ lo̍h âng hō͘, bé seⁿ kak）
天大、地大，母舅公上大（thinn tuā, tē tuā, bú-kū-kong siōng-tuā | thiⁿ tōa, tē tōa, bú-kū-kong siōng-tōa）
天公疼戇人（Thinn-kong thiànn gōng-lâng | Thiⁿ-kong thiàⁿ gōng-lâng）
恬恬食三碗公半（tiām-tiām tsia̍h sann uánn-kong puànn | tiām-tiām chia̍h saⁿ óaⁿ-kong pòaⁿ）
大事化小事，小事化無事（tuā-sū huà sió-sū, sió-sū huà bô-sū | tōa-sū hòa sió-sū, sió-sū hòa bô-sū）
有後台才行有好跤步（ū āu tâi tsiah kiânn ū hó kha-pōo | ū āu tâi chiah kiâⁿ ū hó kha-pō͘）
有才調做，無才調擔（ū tsâi-tiāu tsò, bô tsâi-tiāu tann | ū châi-tiāu chò, bô châi-tiāu taⁿ）
有食閣有掠（ū tsia̍h koh ū lia̍h | ū chia̍h koh ū lia̍h）
有一好，無二好（ū tsi̍t hó, bô nn̄g hó | ū chi̍t hó, bô nn̄g hó）
有合必有離（ū ha̍p pit ū lî | ū ha̍p pit ū lî）
有樣看樣，無樣家己想（ū iūnn khuànn iūnn, bô iūnn ka-kī siūnn | ū iūⁿ khòaⁿ iūⁿ, bô iūⁿ ka-kī siūⁿ）
有人放符，有人收（ū lâng pàng hû, ū lâng siu | ū lâng pàng hû, ū lâng siu）
有話當面講（ū uē tng bīn kóng | ū ōe tng bīn kóng）
有病死，無餓死（ū pēnn sí, bô gō sí | ū pēⁿ sí, bô gō sí）
有三年狀元，無三年夥計（ū sann nî tsiōng-guân, bô sann nî hué-kì | ū saⁿ nî chiōng-goân, bô saⁿ nî hóe-kì）
有山便有水，有神便有鬼（ū san pāin ū suí, ū sîn piān ū kuí | ū san pāin ū súi, ū sîn piān ū kúi）
有唐山公，無唐山媽（ū tn̂g-suann kong, bô tn̂g-suann má | ū tn̂g-soaⁿ kong, bô tn̂g-soaⁿ má）
偷挽蔥，嫁好翁（thau bán tshang, kè hó ang | thau bán chhang, kè hó ang）
偷挽菜，嫁好婿（thau bán tshài, kè hó sài | thau bán chhài, kè hó sài）
查某食年柑，一定嫁好翁（tsa-boó tsia̍h nî-kam, it-tīng kè hó-ang | cha-bó͘ chia̍h nî-kam, it-tēng kè hó-ang）
查埔食年柑，賺錢真輕鬆（tsa-poo tsia̍h nî-kam, thàn-tsînn tsin khin-sang | cha-po͘ chia̍h nî-kam, thàn-chîⁿ chin khin-sang）
嫁種蔥，食袂空（kè tsìng tshang, tsia̍h bē khang | kè chèng chhang, chia̍h bē khang）
有錢人驚死，無錢人驚無米（ū tsînn lâng kiann- sí, bô tsînn lâng kiann bô bí | ū chîⁿ lâng kiaⁿ- sí, bô chîⁿ lâng kiaⁿ bô bí）
鱉笑龜無毛（pih tshiò ku bô-moo | pih chhiò ku bô-mo͘）
食飽閒閒拍胡蠅（tsia̍h-pá îng-îng phah hôo-sîn | chia̍h-pá êng-êng phah hô͘-sîn）
較早睏、較有眠（khah tsá khùn, khah ū bîn | khah chá khùn, khah ū bîn）
食米毋知米價（tsia̍h-bí m̄-tsai bí-kè | chia̍h-bí m̄-chai bí-kè）
娶某時，生子運（tshuā-bóo sî, senn-kiánn ūn | chhōa-bó͘ sî, seⁿ-kiáⁿ ūn）
不孝的分鐵枝路頂，有孝的分鐵枝路跤（put-hàu--ê pun thih-ki-lōo-tíng, iú-hàu--ê pun thih-ki-lōo-kha | put-hàu--ê pun thih-ki-lō͘-téng, iú-hàu--ê pun thih-ki-lō͘-kha）
有錢判生，無錢判死（ū tsînn phuànn sinn, bô tsînn phuànn sí | ū chîⁿ phòaⁿ siⁿ, bô chîⁿ phòaⁿ sí）
有錢補冬，無錢補鼻空（ū tsînn póo-tang, bô tsînn póo phīnn-khang | ū chîⁿ pó͘-tang, bô chîⁿ pó͘ phīⁿ-khang）
田螺含水罔過冬（tshân-lê kâm tsuí bóng kuè tang | chhân-lê kâm chúi bóng kòe tang）
千金街，萬金巷（tshian-kim ke, bān-kim hāng | chhian-kim ke, bān-kim hāng）
食林燈，起林燈（tsia̍h Lîm-ting, khí Lîm-ting | chia̍h Lîm-teng, khí Lîm-teng）
戲若做無路，就用神仙渡（hì nā tsò bô lōo, tō iōng sîn-sian tōo | hì nā chò bô lō͘, tō iōng sîn-sian tō͘）
清明芋，穀雨薑（tshing-bîng ōo, kok-ú kiunn | chheng-bêng ō͘, kok-ú kiuⁿ）
清明田，穀雨豆（tshing-bîng tshân, kok-ú tāu | chheng-bêng chhân, kok-ú tāu）
死忠兼換帖（sí-tiong kiam uānn-thiap | sí-tiong kiam ōaⁿ-thiap）
算命若會準，草仔埔嘛會生竹筍（sǹg-miā nā-ē tsún, tsháu-á-poo mā-ē senn tik-sún | sǹg-miā nā-ē chún, chháu-á-po͘ mā-ē seⁿ tek-sún）
雞仔腸，鳥仔肚（ke-á tn̂g, tsiáu-á tōo | ke-á tn̂g, chiáu-á tō͘）
掠蛇三寸，拍蛇七寸（lia̍h tsuâ sann tshùn, phah tsuâ tshit tshùn | lia̍h chôa saⁿ chhùn, phah chôa chhit chhùn）
水清無魚，人急無智（tsuí-tshing bô hî, lâng kip bô tì | chúi-chheng bô hî, lâng kip bô tì）
有聽聲，無看影（ū thiann siann, bô khuànn iánn | ū thiaⁿ siaⁿ, bô khòaⁿ iáⁿ）
食予肥肥，隔予槌槌（tsia̍h hōo puî-puî, kik hōo thuî thuî | chia̍h hō͘ pûi-pûi, kek hō͘ thûi thûi）
猴穿衫，嘛是猴（kâu tshīng-sann, mā-sī kâu | kâu chhēng-saⁿ, mā-sī kâu）
螿蜍嚓嚓趒，蠓仔死翹翹（tsionn-tsî tshia̍k-tshia̍k-tiô, báng-á sí khiàu-khiàu | chioⁿ-chî chhia̍k-chhia̍k-tiô, báng-á sí khiàu-khiàu）
大隻雞慢啼（tuā tsiah ke bān thî | tōa chiah ke bān thî）
狗來富，貓來起大厝（káu lâi pù, niau lâi khí tuā tshù | káu lâi pù, niau lâi khí tōa chhù）
戇的嘛有一項會（gōng--ê mā ū tsi̍t hāng ē | gōng--ê mā ū chi̍t hāng ē）
愛拚才會贏（ài piànn tsiah ē iânn | ài piàⁿ chiah ē iâⁿ）
食緊挵破碗（tsia̍h-kín lòng-phuà uánn | chia̍h-kín lòng-phòa óaⁿ）
船過水無痕（tsûn kuè tsuí bô hûn | chûn kòe chúi bô hûn）
一支喙，糊瘰瘰（tsi̍t ki tshuì, hôo-luì-luì | chi̍t ki chhùi, hô͘-lùi-lùi）
一年換二十四个頭家（tsi̍t nî uānn jī-tsa̍p-sì ê thâu-ke | chi̍t nî ōaⁿ jī-cha̍p-sì ê thâu-ke）
輸人毋輸陣，輸陣歹看面（su lâng m̄ su tīn, su tīn pháinn-khuànn bīn | su lâng m̄ su tīn, su tīn pháiⁿ-khòaⁿ bīn）
賺錢有數，性命愛顧（thàn-tsînn iú sòo, sènn-miā ài kòo | thàn-chîⁿ iú sò͘, sèⁿ-miā ài kò͘）
錢了人無代（tsînn liáu lâng bô tāi | chîⁿ liáu lâng bô tāi）
賣茶講茶芳，賣花講花紅（bē tê kóng tê phang, bē hue kóng hue âng | bē tê kóng tê phang, bē hoe kóng hoe âng）
儉小錢，了大錢（kiám sió tsînn, liáu tuā tsînn | kiám sió chîⁿ, liáu tōa chîⁿ）
跋筊聽尾聲（pua̍h-kiáu thiann bué-siann | poa̍h-kiáu thiaⁿ bóe-siaⁿ）
無錢假大方（bô tsînn ké tuā-pān | bô chîⁿ ké tōa-pān）
抓龜走鱉（lia̍h ku tsáu pih | lia̍h ku cháu pih）
偷食袂曉拭喙（thau tsia̍h bē-hiáu tshit tshuì | thau chia̍h bē-hiáu chhit chhùi）
細空毋補，大空叫苦（sè khang m̄ póo, tuā khang kiò-khóo | sè khang m̄ pó͘, tōa khang kiò-khó͘）
食碗內，看碗外（tsia̍h uánn-lāi, khuànn uánn-guā | chia̍h óaⁿ-lāi, khòaⁿ óaⁿ-gōa）
春天後母面（tshun-thinn āu-bú-bīn | chhun-thiⁿ āu-bú-bīn）
有喙嫌到無瀾（ū tshuì hiâm kah bô nuā | ū chhùi hiâm kah bô nōa）
穀雨補老母（kok-ú póo lāu-bó | kok-ú pó͘ lāu-bó）
有話講甲無話（ū uē kóng kah bô uē | ū ōe kóng kah bô ōe）
三百六十行，行行出狀元（sann-pah la̍k-tsa̍p hâng, hâng-hâng tshut tsiōng-guân | saⁿ-pah la̍k-cha̍p hâng, hâng-hâng chhut chiōng-goân）
艱苦頭，快活尾（kan-khóo thâu, khuìnn-ua̍h bué | kan-khó͘ thâu, khùiⁿ-oa̍h bóe）
好事無相講，歹事才相揣（hó sū bô sio-kóng, pháinn sū tsiah sio-tshuē | hó sū bô sio-kóng, pháiⁿ sū chiah sio-chhōe）
在生無人認，死後歸大陣（tsāi sinn bô lâng jīn, sí liáu kui tuā tīn | chāi siⁿ bô lâng jīn, sí liáu kui tōa tīn）
拍斷手骨顛倒勇（phah-tn̄g tshiú-kut tian-tò ióng | phah-tn̄g chhiú-kut tian-tò ióng）
好囝毋免濟，濟子餓死爸（hó-kiánn m̄-bián tsē, tsē kiánn gō-sí pē | hó-kiáⁿ m̄-bián chē, chē kiáⁿ gō-sí pē）
一冥全頭路，天光無半步（tsi̍t mê tsuân thâu-lōo, thinn-kng bô-puànn-pōo | chi̍t mê choân thâu-lō͘, thiⁿ-kng bô-pòaⁿ-pō͘）
人若呆，看面就知（lâng ná tai, khuànn bīn to̍h tsai | lâng ná tai, khòaⁿ bīn to̍h chai）
雙跤踏雙船（siang kha ta̍h siang tsûn | siang kha ta̍h siang chûn）
錢四跤，人兩跤（tsînn sìkha, lâng nn̄g kha | chîⁿ sìkha, lâng nn̄g kha）
一丈差九尺（tsi̍t tn̄g tsha káu tshioh | chi̍t tn̄g chha káu chhioh）
一鄉一俗（tsi̍t hiong tsi̍t sio̍k | chi̍t hiong chi̍t sio̍k）
一粒米，百粒汗（tsi̍t lia̍p bí, pah lia̍p kuānn | chi̍t lia̍p bí, pah lia̍p kōaⁿ）
盡人事，順天意（tsīn jîn-sū, sūn thinn-ì | chīn jîn-sū, sūn thiⁿ-ì）
飽穗的稻仔，頭犁犁（pá-suī ê tiū-á, thâu lê-lê | pá-sūi ê tiū-á, thâu lê-lê）
嫌貨才是買貨人（hiâm huè tsiah sī bé huè lâng | hiâm hòe chiah sī bé hòe lâng）
無三不成禮（bû sam put sîng lé | bû sam put sêng lé）
歪喙雞想欲食好米（uai-tshuì ke siūnn bueh tsia̍h hó bí | oai-chhùi ke siūⁿ boeh chia̍h hó bí）
食雞起家，食粿賺家伙（tsia̍h ke khí-ke, tsia̍h kué thàn ke-hué | chia̍h ke khí-ke, chia̍h kóe thàn ke-hóe）
請你食甜粿，予你賺家伙（tshiánn li tsia̍h tinn-kué, hōo li thàn ke-hué | chhiáⁿ li chia̍h tiⁿ-kóe, hō͘ li thàn ke-hóe）
青盲貓，拄著死鳥鼠（tshenn-mê niau, tú-tio̍h sí niáu-tshí | chheⁿ-mê niau, tú-tio̍h sí niáu-chhí）
好天，著存雨來糧（hó-thinn, tio̍h tshûn ú-lâi niû | hó-thiⁿ, tio̍h chhûn ú-lâi niû）
一句話，較贏交陪一跤步（tsi̍t kù uē, khah iân kau-puê tsi̍t kha-pōo | chi̍t kù ōe, khah iân kau-pôe chi̍t kha-pō͘）
豬無肥，肥佇狗（ti bô puî, puî tī káu | ti bô pûi, pûi tī káu）
羅漢請觀音（Lô-hàn tshiánn Kuan-im | Lô-hàn chhiáⁿ Koan-im）
慢來罰三杯（bān lâi hua̍t sann pue | bān lâi hoa̍t saⁿ poe）
無彼个尻川，莫食彼个瀉藥（bô hit ê kha-tshng, mài tsia̍h hit ê sià-io̍h | bô hit ê kha-chhng, mài chia̍h hit ê sià-io̍h）
棚頂做到跤落底（pênn-tíng tsò kàu kha lo̍h-té | pêⁿ-téng chò kàu kha lo̍h-té）
講人人到，講鬼鬼到（kóng lâng lâng kàu, kóng kuí kuí kàu | kóng lâng lâng kàu, kóng kúi kúi kàu）
出門看天色，飼魚看水色（tshut-mn̂g khuànn thinn-sik, tshī hî khuànn tsuí-sik | chhut-mn̂g khòaⁿ thiⁿ-sek, chhī hî khòaⁿ chúi-sek）
你鬼我閻羅（lí kuí guá Giâm-lô | lí kúi góa Giâm-lô）
一錢、二緣、三媠、四少年（tsi̍t tsînn, jī iân, sann suí, sì siàu-liân | chi̍t chîⁿ, jī iân, saⁿ súi, sì siàu-liân）
一句話三斤六重（tsi̍t kù uē sann kin la̍k tāng | chi̍t kù ōe saⁿ kin la̍k tāng）
戇甲袂曉抓癢（gōng kah bē-hiáu jiàu-tsiūnn | gōng kah bē-hiáu jiàu-chiūⁿ）
膨風雞，無肉（phòng-hong ke, bô bah | phòng-hong ke, bô bah）
豬母牽去牛墟（ti-bó khan khì gû-hi | ti-bó khan khì gû-hi）
這溪無魚別溪釣（tsit khe bô hî pa̍t khe tiò | chit khe bô hî pa̍t khe tiò）
三跤貓，笑一目狗（sann-kha-niau, tshiò tsi̍t-ba̍k káu | saⁿ-kha-niau, chhiò chi̍t-ba̍k káu）
魚食溪水，人食喙水（hî tsia̍h khe-tsuí, lâng tsia̍h tshuì-suí | hî chia̍h khe-chúi, lâng chia̍h chhùi-súi）
做牛著拖，做人著磨（tsò gû tio̍h thua, tsò lâng tio̍h buâ | chò gû tio̍h thoa, chò lâng tio̍h bôa）
水裡無魚，三界娘仔為大（tsuí--lí bô hî, sam-kài-niû-á uî tuā | chúi--lí bô hî, sam-kài-niû-á ûi tōa）
有戇槌仔富，無戇槌仔厝（ū gōng thuî-á hù, bô gōng thuî-á tshù | ū gōng thûi-á hù, bô gōng thûi-á chhù）
新竹風，基隆雨，四十九日烏（Sin-tik hong, Ke-lâng hōo, sì-tsa̍p káu ji̍t oo | Sin-tek hong, Ke-lâng hō͘, sì-cha̍p káu ji̍t o͘）
有量才有福（ū liōng tsiah ū hok | ū liōng chiah ū hok）
清明閃閃爍，五日節無半滴（tshing-bîng siám-siám-sih, Gōo-ji̍t-tseh bô puànn tih | chheng-bêng siám-siám-sih, Gō͘-ji̍t-cheh bô pòaⁿ tih）
一暝無睏，三日無神（tsi̍t mê bô khùn, sann ji̍t bô sîn | chi̍t mê bô khùn, saⁿ ji̍t bô sîn）
水流東，食未空（tsuí-lâu tang, tsia̍h bē khang | chúi-lâu tang, chia̍h bē khang）
尪王無頭殼，聖公無手骨（Ang-ông bô thâu-khak, Sìng-kong bô tshiú-kut | Ang-ông bô thâu-khak, Sèng-kong bô chhiú-kut）
立夏補老爸（lip-hē, póo lāu-pē | lip-hē, pó͘ lāu-pē）
袂生牽拖厝邊（bē senn khan-thua tshù-pinn | bē seⁿ khan-thoa chhù-piⁿ）
五月十三人看人（gōo-gue̍h tsa̍p-sann lâng khuànn lâng | gō͘-goe̍h cha̍p-saⁿ lâng khòaⁿ lâng）
食到老，學到老（tsia̍h kah lāu, o̍h kah lāu | chia̍h kah lāu, o̍h kah lāu）
行船走馬三分命（kiânn-tsûn tsáu-bé sann hun miā | kiâⁿ-chûn cháu-bé saⁿ hun miā）
尪公無過嶺（ang-kong bô kuè niá | ang-kong bô kòe niá）
熱天看山頭，寒天看海口（jua̍h-thinn khuànn suann-thâu, kuânn-thinn khuànn hái-kháu | joa̍h-thiⁿ khòaⁿ soaⁿ-thâu, kôaⁿ-thiⁿ khòaⁿ hái-kháu）
狗吠火車，無路用（káu puī hué-tshia, bô lōo-iōng | káu pūi hóe-chhia, bô lō͘-iōng）
一枝箸，食無糜（tsi̍t ki tī, tsia̍h bô bê | chi̍t ki tī, chia̍h bô bê）
九萬十八千（káu bān tsa̍p-peh tshing | káu bān cha̍p-peh chheng）
嘉義嘉義，借錢免寫字（Ka-gī Ka-gī, tsioh-tsînn bián siá-jī | Ka-gī Ka-gī, chioh-chîⁿ bián siá-jī）
閃冬才會輕鬆（siám-tang tsiah ē khin-sang | siám-tang chiah ē khin-sang）
娶嘉義某，嫁台南翁（tshuā Ka-gī bóo, kè Tâi-lâm ang | chhōa Ka-gī bó͘, kè Tâi-lâm ang）
買賣算分，相請無論（bé-bē sǹg hun, sio-tshiánn bô lūn | bé-bē sǹg hun, sio-chhiáⁿ bô lūn）
鹿港人講話無相仝（Lo̍k-káng lâng kóng uē bô sio-kâng | Lo̍k-káng lâng kóng ōe bô sio-kâng）
風吹大道公，雨沃媽祖婆（hong tshue Tāi-tō-kong, hōo ak Má-tsóo-pô | hong chhoe Tāi-tō-kong, hō͘ ak Má-chó͘-pô）
鹿港施（死）一半，社頭全蕭人（Lo̍k-káng si tsi̍t-puànn, Siā-thâu tsuân siau lâng | Lo̍k-káng si chi̍t-pòaⁿ, Siā-thâu choân siau lâng）
食苦當做食補（tsia̍h khóo tòng-tsuè tsia̍h póo | chia̍h khó͘ tòng-chòe chia̍h pó͘）
烏矸仔貯豆油（o kan-á té tāu-iû | o kan-á té tāu-iû）
功夫到厝，欲食就有（kang-hu kàu tshù, beh tsia̍h tio̍h ū | kang-hu kàu chhù, beh chia̍h tio̍h ū）
西北雨，落未到車路（sai-pak-hōo, lo̍h beh kàu tshia lōo | sai-pak-hō͘, lo̍h beh kàu chhia lō͘）
驚王公生，毋驚過年（kiann Ông-kong senn, m̄ kiann kuè-nî | kiaⁿ Ông-kong seⁿ, m̄ kiaⁿ kòe-nî）
宜蘭人食精（Gî-lân lâng tsia̍h tsing | Gî-lân lâng chia̍h cheng）
二結王公請會著都免食藥（Jī-kiat Ông-kong tshiánn ē to̍h to bián tsia̍h io̍h | Jī-kiat Ông-kong chhiáⁿ ē to̍h to bián chia̍h io̍h）
一府，二鹿，三艋舺（it Hú, jī Lo̍k, sann Báng-kah | it Hú, jī Lo̍k, saⁿ Báng-kah）
三年一小亂，五年一大亂（sann nî tsi̍t sió luān, gōo nî tsi̍t tuā luān | saⁿ nî chi̍t sió loān, gō͘ nî chi̍t tōa loān）
死貓吊樹頭，死狗放水流（sí niau tiàu tshiū-thâu, sí káu pàng tsuí lâu | sí niau tiàu chhiū-thâu, sí káu pàng chúi lâu）
第一做醫生，第二賣冰（tē it tsò i-sing, tē jī bē ping | tē it chò i-seng, tē jī bē peng）
第一起廟，第二炒股票（tē it khí biō, tē jī tshá-kóo-phiò | tē it khí biō, tē jī chhá-kó͘-phiò）
狗反肚，落大雨（káu píng-tōo, lo̍h -tuā-hōo | káu péng-tō͘, lo̍h -tōa-hō͘）
九月颱，慘歪歪（káu gue̍h thai, tshám uai uai | káu goe̍h thai, chhám oai oai）
有理無理，到大媽館評理（ū lí bô lí, kàu tuā-má-kuán phîng-lí | ū lí bô lí, kàu tōa-má-koán phêng-lí）
鹿港風，彰化蠓（Lo̍k-káng hong, Tsiong-huà báng | Lo̍k-káng hong, Chiong-hòa báng）
施黃許，刺查某（si n̂g khóo, tshiah-tsa-bóo | si n̂g khó͘, chhiah-cha-bó͘）
看人食麵喝燒（khuànn lâng tsia̍h mī huah sio | khòaⁿ lâng chia̍h mī hoah sio）
看人食米粉喝燒（khuànn lâng tsia̍h bí-hún huah sio | khòaⁿ lâng chia̍h bí-hún hoah sio）
無血無目屎（bô hueh bô ba̍k-sái | bô hoeh bô ba̍k-sái）
請二結王公。尾步矣。（tshiánn Jī-kiat Ông-kong. bué pōo ah! | chhiáⁿ Jī-kiat Ông-kong. bóe pō͘ ah!）
一粒田螺九碗湯（tsi̍t lia̍p tshân-lê káu uánn-kong thng | chi̍t lia̍p chhân-lê káu óaⁿ-kong thng）
生食攏無夠，哪有通曬乾（tshenn-tsia̍h lóng bô kàu, nā ū thang pha̍k kuann | chheⁿ-chia̍h lóng bô kàu, nā ū thang pha̍k koaⁿ）
第一戇，種甘蔗予會社磅（tē it gōng, tsíng kam-tsià hōo huē-siā pōng | tē it gōng, chéng kam-chià hō͘ hōe-siā pōng）
一冬換二十四个頭家（tsi̍t tang uānn jī-tsa̍p sì ê thâu-ke | chi̍t tang ōaⁿ jī-cha̍p sì ê thâu-ke）
七少年，八少年（tshit siàu-liân, peh siàu-liân | chhit siàu-liân, peh siàu-liân）
人老心無老（lâng láu sim bô láu | lâng láu sim bô láu）
六月芥菜。假有心（la̍k-gue̍h kuà-tshài ké ū-sim | la̍k-goe̍h kòa-chhài ké ū-sim）
反起反落（huán-khí-huán-lo̍h | hoán-khí-hoán-lo̍h）
七仔笑八仔（tshit-á tshiò peh-á | chhit-á chhiò peh-á）
上司管下司，下司管畚箕（tíng-si kuán ē-si, ē-si kuán pùn-ki | téng-si koán ē-si, ē-si koán pùn-ki）
蠓仔叮牛角（báng-á tìng gû-kak | báng-á tèng gû-kak）
在生食一粒土豆，較贏死後拜一个豬頭（tsāi senn tsia̍h tsi̍t lia̍p thôo-tāu, khah iânn sí āu pài tsi̍t ê ti-thâu | chāi seⁿ chia̍h chi̍t lia̍p thô͘-tāu, khah iâⁿ sí āu pài chi̍t ê ti-thâu）
一句來，一句去（tsi̍t kù lâi, tsi̍t kù khì | chi̍t kù lâi, chi̍t kù khì）
翁仔某，食飯配菜脯（ang-á boó, tsia̍h pn̄g phè tshài-póo | ang-á bó͘, chia̍h pn̄g phè chhài-pó͘）
媒人喙，糊瘰瘰（muê-lâng tshuì, hôo-luì-luì | môe-lâng chhùi, hô͘-lùi-lùi）
江湖喙，糊瘰瘰（kang-ôo tshuì, hôo-luì-luì | kang-ô͘ chhùi, hô͘-lùi-lùi）
舊柴草快點火，舊籠床好炊粿（kū tshâ tsháu kín tiám hué, kū lâng-sn̂g hó tshue kué | kū chhâ chháu kín tiám hóe, kū lâng-sn̂g hó chhoe kóe）
雙面刀鬼（siang-bīn-to-kuí | siang-bīn-to-kúi）
第一戇，捐錢予廟公（tē it gōng, kuan-tsînn hōo biō-kong | tē it gōng, koan-chîⁿ hō͘ biō-kong）
關門就栓，講話就看（kuainn-mn̂g tio̍h tshuànn, kóng-uē tio̍h khuànn | koaiⁿ-mn̂g tio̍h chhòaⁿ, kóng-ōe tio̍h khòaⁿ）
鐵管生鉎，歹管（thih-kóng senn-sian, pháinn kóng | thih-kóng seⁿ-sian, pháiⁿ kóng）
鬱鬱佇心底，笑笑賠人禮（ut-ut tī sim-té, tshiò-tshiò puê lâng lé | ut-ut tī sim-té, chhiò-chhiò pôe lâng lé）
草索仔看做蛇（tsháu-soh-á khuànn tsò tsuâ | chháu-soh-á khòaⁿ chò chôa）
牛會哺棉被（gû ē pōo mî-phuē | gû ē pō͘ mî-phōe）
戇猴搬石頭（gōng kâu puann tsio̍h-thâu | gōng kâu poaⁿ chio̍h-thâu）
好話一句，歹話嘛一句（hó uē tsi̍t kù, pháinn uē mā tsi̍t kù | hó ōe chi̍t kù, pháiⁿ ōe mā chi̍t kù）
一个童乩，一个桌頭（tsi̍t ê tâng-ki, tsi̍t ê toh-thâu | chi̍t ê tâng-ki, chi̍t ê toh-thâu）
媽祖婆請出門，毋是風就是雨（Má-tsóo-pô tshiánn tshut-mn̂g, m̄-sī hong to̍h-sī hōo | Má-chó͘-pô chhiáⁿ chhut-mn̂g, m̄-sī hong to̍h-sī hō͘）
大仙王爺公，小仙王爺囝（tuā-sian Ōng-iâ-kong, sè-sian Ōng-iâ-kiánn | tōa-sian Ōng-iâ-kong, sè-sian Ōng-iâ-kiáⁿ）
二月二，土地公搬老戲（jī-gue̍h jī, Thóo-tī-kong puann lāu hì | jī-goe̍h jī, Thó͘-tī-kong poaⁿ lāu hì）
送神風，接神雨（sàng-sîn hong, tsiap-sîn hōo | sàng-sîn hong, chiap-sîn hō͘）
北港顯、土庫定（Pak-káng hián, Thóo-khòo tiānn | Pak-káng hián, Thó͘-khò͘ tiāⁿ）
城隍廟放鬼，地藏王收鬼（Sîng-hông-biō pàng kuí, Tē-tsông-ông siu kuí | Sêng-hông-biō pàng kúi, Tē-chông-ông siu kúi）
擔屎毋敢偷食（tann sái m̄-kánn thau-tsia̍h | taⁿ sái m̄-káⁿ thau-chia̍h）
食老有三䆀：目睭䆀，喙齒䆀、體力䆀（Tsia̍h-lāu ū sann-bái: ba̍k-tsiu bái, tshuì-khí bái, thé-la̍t bái | Chia̍h-lāu ū saⁿ-bái: ba̍k-chiu bái, chhùi-khí bái, thé-la̍t bái）
食老有三䆀：哈唏流目屎、放屁兼疶屎、報紙提倒反（Tsia̍h-lāu ū sann-bái: ha-hì lâu-ba̍k-sái, pàng-phuì kiam tshuah-sái, pò-tsuá thê tó-píng | Chia̍h-lāu ū saⁿ-bái: ha-hì lâu-ba̍k-sái, pàng-phùi kiam chhoah-sái, pò-chóa thê tó-péng）
乞食下大願（khit-tsia̍h hē tuā guān | khit-chia̍h hē tōa goān）
新婦哭禮數，女兒哭腹肚（sim-pū khàu lé-sòo, lú-jî khàu pak-tóo | sim-pū khàu lé-sò͘, lú-jî khàu pak-tó͘）
家己種一叢，較贏看別人（ka-kī tsíng tsi̍t tsâng, khah iânn khuànn pa̍t-lâng | ka-kī chéng chi̍t châng, khah iâⁿ khòaⁿ pa̍t-lâng）
一个半斤，一个八兩（tsi̍t ê puànn kin, tsi̍t ê peh niú | chi̍t ê pòaⁿ kin, chi̍t ê peh niú）
請鬼提藥單（tshiánn kuí the̍h io̍h-tuann | chhiáⁿ kúi the̍h io̍h-toaⁿ）
生贏，雞酒芳，生輸，四塊板（senn iânn, ke-tsiú phang, senn su, sì tè pang | seⁿ iâⁿ, ke-chiú phang, seⁿ su, sì tè pang）
長工望落雨，乞食望普渡（tn̂g-kang bāng lo̍h-hōo, khit-tsia̍h bāng phóo-tōo | tn̂g-kang bāng lo̍h-hō͘, khit-chia̍h bāng phó͘-tō͘）
論輩無論歲（lūn puè bô lūn huè | lūn pòe bô lūn hòe）
無日毋知晝，無鬚毋知老（bô ji̍t m̄-tsai tàu, bô tshiu m̄-tsai lāu | bô ji̍t m̄-chai tàu, bô chhiu m̄-chai lāu）
你看我殕殕，我看你霧霧（Lí khuànn guá phú-phú, guá khuànn lí bū-bū | Lí khòaⁿ góa phú-phú, góa khòaⁿ lí bū-bū）
家己做醫生（ka-tī tsò i-sing | ka-tī chò i-seng）
查埔大到二五，查某大到大肚（tsâ poo tuā kàu jī gōo, tsâ boó tuā kàu tuā tōo | châ po͘ tōa kàu jī gō͘, châ bó͘ tōa kàu tōa tō͘）
食飯食阿爹，賺錢撿私奇（tsia̍h-pn̄g tsia̍h á-tia, thàn-tsînn kiám sai-khia | chia̍h-pn̄g chia̍h á-tia, thàn-chîⁿ kiám sai-khia）
樹頭顧予在,免驚樹尾做風颱（tshiū thâu kòo hōo tsai, bián kiann tshiū-bué tsuè hong-thai | chhiū thâu kò͘ hō͘ chai, bián kiaⁿ chhiū-bóe chòe hong-thai）
正月寒死龜，二月寒死牛（tsiann gue̍h kuânn sí ku, jī gue̍h kuânn sí gû | chiaⁿ goe̍h kôaⁿ sí ku, jī goe̍h kôaⁿ sí gû）
街頭媽祖間、街尾觀音亭（ke thâu Má-tsoó king, ke bué Kuan-im tîng | ke thâu Má-chó͘ keng, ke bóe Koan-im têng）
滿面全豆花（muá bīn tsuân tāu-hue | móa bīn choân tāu-hoe）
心歹無人知，喙歹上厲害（sim pháinn bô lâng tsai, tshuì pháinn siōng lī hāi | sim pháiⁿ bô lâng chai, chhùi pháiⁿ siōng lī hāi）
無痟貪，就免信神（bô siau tham, too bián sìn sîn | bô siau tham, to͘ bián sìn sîn）
無某無猴（bô boó bô kâu | bô bó͘ bô kâu）
水鬼升城隍（tsuí-kuí sing Sîng-hông | chúi-kúi seng Sêng-hông）
仙拼仙，害死猴齊天（Sain piànn Sain, hāi sí kâu-tsê-thian | Sain piàⁿ Sain, hāi sí kâu-chê-thian）
食飽睏、睏飽食（tsia̍h pá khùn, khùn pá tsia̍h | chia̍h pá khùn, khùn pá chia̍h）
大厝媽祖間（tuā tshù Má-tsoó king | tōa chhù Má-chó͘ keng）
一聲毋知，百聲無代（tsi̍t siann m̄ tsai, pah siann bô tāi | chi̍t siaⁿ m̄ chai, pah siaⁿ bô tāi）
二月十九，無風，雨也吼（jī gue̍h tsa̍p káu, bô hong, tsuí iā háu | jī goe̍h cha̍p káu, bô hong, chúi iā háu）
三溪水，洗袂清（sann-khe-tsuí, sé bē tshing | saⁿ-khe-chúi, sé bē chheng）
三色人講五色話（sann sik lâng kóng gōo sik uē | saⁿ sek lâng kóng gō͘ sek ōe）
天無絕人之路（thinn bô tsua̍t lâng tsi lōo | thiⁿ bô choa̍t lâng chi lō͘）
五月查某雨（gōo gue̍h tsâ boó hōo | gō͘ goe̍h châ bó͘ hō͘）
命運天注定（miā-ūn thinn tsù-tiānn | miā-ūn thiⁿ chù-tiāⁿ）
有兩步七仔（ū nn̄g pōo tshit á | ū nn̄g pō͘ chhit á）
食王城水，未肥也會媠（tsia̍h Ong-siânn tsuí, bē puî iā ê suí | chia̍h Ong-siâⁿ chúi, bē pûi iā ê súi）
無食酒，講酒話（bô tsia̍h tsiú, kóng tsiú uē | bô chia̍h chiú, kóng chiú ōe）
七分酒，八分茶，九分飯，十分糜（tshit hun tsiú, peh hun tê, káu hun pn̄g, tsa̍p hun muê | chhit hun chiú, peh hun tê, káu hun pn̄g, cha̍p hun môe）
三年水流東，四年水流西（sann nî tsuí lâu tang, sì nî tsuí lâu sai | saⁿ nî chúi lâu tang, sì nî chúi lâu sai）
目睭挩窗（ba̍k-tsiu thuat thang | ba̍k-chiu thoat thang）
坐奶母車（tsē lin-bú tshia | chē lin-bú chhia）
尻川插竹杆，好額人（kha-tshng tshah tik-kuann, hó-gia̍h-lâng | kha-chhng chhah tek-koaⁿ, hó-gia̍h-lâng）
田中央起廟，正經（tshân tiong-ng khí biō, tsìng-king | chhân tiong-ng khí biō, chèng-keng）
上港有名聲，下港蓋出名（tíng-káng ū miâ-siann, ē-káng kài tshut-miâ | téng-káng ū miâ-siaⁿ, ē-káng kài chhut-miâ）
有時月光，有時星光（ū sî gue̍h-kng, ū sî tshenn-kng | ū sî goe̍h-kng, ū sî chheⁿ-kng）
竹篙鬥菜刀（tik-ko táu tshài-to | tek-ko táu chhài-to）
迒袂過濁水溪（hānn bē kuè Lô-tsuí-khe | hāⁿ bē kòe Lô-chúi-khe）
請鬼拆藥單，揣死（tshiánn kuí thiah io̍h-tuann, tshuē sí | chhiáⁿ kúi thiah io̍h-toaⁿ, chhōe sí）
老神在在（láu sîn, tsāi-tsāi | láu sîn, chāi-chāi）
買厝，買厝邊（bé tshù, bé tshù-pinn | bé chhù, bé chhù-piⁿ）
閻羅王開酒店（Giâm-lô-ông khui tsiú tiàm | Giâm-lô-ông khui chiú tiàm）
墓仔埔做大水（bōng-á-poo tsò tuā tsuí | bōng-á-po͘ chò tōa chúi）
和尚攑雨傘（huê-siūnn gia̍h hōo-suànn | hôe-siūⁿ gia̍h hō͘-sòaⁿ）
冬瓜好看無好食（tong-kue hó khuànn bô hó tsia̍h | tong-koe hó khòaⁿ bô hó chia̍h）
人無千日好，花無百日紅（lâng bô tshing ji̍t hó, hue bô pah ji̍t âng | lâng bô chheng ji̍t hó, hoe bô pah ji̍t âng）
無食黑豆，叫人放黑豆屎（bô tsia̍h oo-tāu, kiò lâng pàng oo-tāu sái | bô chia̍h o͘-tāu, kiò lâng pàng o͘-tāu sái）
大紅花毋知䆀，圓仔花䆀毋知（tuā âng hue m̄-tsai bái, înn-á-hue bái m̄-tsai | tōa âng hoe m̄-chai bái, îⁿ-á-hoe bái m̄-chai）
膨風水雞刣無肉（phòng hong tsuí-ke, thâi bô bah | phòng hong chúi-ke, thâi bô bah）
烏鴉歹喙，心無䆀（oo-a pháinn tshuì, sim bô bái | o͘-a pháiⁿ chhùi, sim bô bái）
變無蠓（pìnn bô báng | pìⁿ bô báng）
頭仔興興，尾仔杜定（thâu-á hing-hing, bué-á tōo-tīng | thâu-á heng-heng, bóe-á tō͘-tēng）
毋知是熊抑是虎（m̄-tsai sī hîm, á-sī hoó | m̄-chai sī hîm, á-sī hó͘）
蛇無頭袂走，鳥無翼袂飛（tsuâ bô thâu bē tsáu, tsiáu bô si̍t bē pue | chôa bô thâu bē cháu, chiáu bô si̍t bē poe）
山猴想欲挽仙桃（suann kâu siūnn beh bán sian-thô | soaⁿ kâu siūⁿ beh bán sian-thô）
城隍廟鳥鼠（Sîng-hông-biō niáu-tshí | Sêng-hông-biō niáu-chhí）
掠兔仔（lia̍h thoó-á | lia̍h thó͘-á）
死鴨仔，硬喙桮（sí ah-á, ngē tshuì-pue | sí ah-á, ngē chhùi-poe）
放牛食草（pàng gû tsia̍h tsháu | pàng gû chia̍h chháu）
食若牛，做若龜（tsia̍h ná gû, tsò ná ku | chia̍h ná gû, chò ná ku）
會吠的狗，袂咬人（ē puī ê káu, bē kā lâng | ē pūi ê káu, bē kā lâng）
拍狗，看主人（phah káu, khuànn tsú-lâng | phah káu, khòaⁿ chú-lâng）
一人食一半，感情較袂散（tsi̍t lâng tsia̍h tsi̍t puànn, kám-tsîng khah bē suànn | chi̍t lâng chia̍h chi̍t pòaⁿ, kám-chêng khah bē sòaⁿ）
落土時，八字命（lo̍h-thoó sî, peh-jī miā | lo̍h-thó͘ sî, peh-jī miā）
註生娘娘，毋敢食無囝油飯（Tsù-senn-niû-niû, m̄-kánn tsia̍h bô kiánn iû-pn̄g | Chù-seⁿ-niû-niû, m̄-káⁿ chia̍h bô kiáⁿ iû-pn̄g）
頭胎二胎食外家（thâu the jī the tsia̍h guā-ke | thâu the jī the chia̍h gōa-ke）
補胎，較好補月內（poó thai, khah hó poó gue̍h lāi | pó͘ thai, khah hó pó͘ goe̍h lāi）
海水會焦，石頭會爛（hái tsuí ē ta, tsio̍h-thâu ē nuā | hái chúi ē ta, chio̍h-thâu ē nōa）
姻緣天註定（in-iân thinn tsù tiānn | in-iân thiⁿ chù tiāⁿ）
雙雙對對，萬年富貴（siang siang tuì tuì, bān nî hù-kuì | siang siang tùi tùi, bān nî hù-kùi）
娶某大姐坐金交椅（tshuā boó-tuā-tsí tsē kim-kau-í | chhōa bó͘-tōa-chí chē kim-kau-í）
喝水會堅凍（huah tsuí ē kian-tàng | hoah chúi ē kian-tàng）
食老倒少年（tsia̍h lāu tò siàu-liân | chia̍h lāu tò siàu-liân）
老罔老，哺土豆（lāu bóng lāu, pōo thôo-tāu | lāu bóng lāu, pō͘ thô͘-tāu）
翁仔某是相欠債（ang-á boó sī sio-khiàm-tsè | ang-á bó͘ sī sio-khiàm-chè）
清明無轉厝，無祖；過年無轉厝，無某（tshing-bîng bô tńg tshù, bô tsoó； kuè-nî bô tńg tshù, bô boó | chheng-bêng bô tńg chhù, bô chó͘； kòe-nî bô tńg chhù, bô bó͘）
錢債好還，人債歹還（tsînn tsè hó hîng, jîn tsè pháinn hîng | chîⁿ chè hó hêng, jîn chè pháiⁿ hêng）
無錢講無話（bô tsînn kóng bô uē | bô chîⁿ kóng bô ōe）
有儉才有底（ū khiām tsiah ū té | ū khiām chiah ū té）
食未老，死未到（tsia̍h bē lāu, sí bē kàu | chia̍h bē lāu, sí bē kàu）
有錢去香港，無錢去北港（ū tsînn khì Hiang-káng, bô tsînn khì Pak-káng | ū chîⁿ khì Hiang-káng, bô chîⁿ khì Pak-káng）
一樣生，百樣死（tsi̍t iūnn sinn, pah iūnn sí | chi̍t iūⁿ siⁿ, pah iūⁿ sí）
毋捌一个芋頭蕃薯（m̄-bat tsi̍t ê ōo-á han-tsû | m̄-bat chi̍t ê ō͘-á han-chû）
陳林半天下（Tân Lîm puànn thian-hā | Tân Lîm pòaⁿ thian-hā）
見面三分情（kìnn-bīn sann hun tsîng | kìⁿ-bīn saⁿ hun chêng）
袂曉開船，嫌溪彎（bē hiáu khui-tsûn, hiâm khe uan | bē hiáu khui-chûn, hiâm khe oan）
食紅柿配燒酒（tsia̍h âng-khī phuè sio-tsiú | chia̍h âng-khī phòe sio-chiú）
囂俳無落魄的久（hiau-pai bô lo̍k-phik ê kú | hiau-pai bô lo̍k-phek ê kú）
未生子，先號名（bē senn-kiánn, sing hō-miâ | bē seⁿ-kiáⁿ, seng hō-miâ）
未學走，先學跑（bē o̍h kiânn, sing o̍h tsáu | bē o̍h kiâⁿ, seng o̍h cháu）
為錢生，為錢死，為錢走千里（uī tsînn sinn, uī tsînn sí, uī tsînn tsáu tshian-lí | ūi chîⁿ siⁿ, ūi chîⁿ sí, ūi chîⁿ cháu chhian-lí）
灶跤鳥鼠（tsàu-kha niáu-tshí | chàu-kha niáu-chhí）
一个人客，九个主人（tsi̍t ê lâng-kheh, káu ê tsú-lâng | chi̍t ê lâng-kheh, káu ê chú-lâng）
較早睏，較有眠（khah tsá khún, khah ū bîn | khah chá khún, khah ū bîn）
天無雨，人無路（thinn bô hōo, lâng bô lōo | thiⁿ bô hō͘, lâng bô lō͘）
一蕊好花，插牛屎（tsi̍t luí hó hue, tshah gû sái | chi̍t lúi hó hoe, chhah gû sái）
姑疼孫，仝一姓（koo thiànn sun, kāng tsi̍t sènn | ko͘ thiàⁿ sun, kāng chi̍t sèⁿ）
毋捌字閣兼無衛生（m̄-bat jī koh kiam bô uē-sing | m̄-bat jī koh kiam bô ōe-seng）
人食魚，魚食水（lâng tsia̍h hî, hî tsia̍h tsuí | lâng chia̍h hî, hî chia̍h chúi）
大腸告小腸（tuā-tn̂g kò sió-tn̂g | tōa-tn̂g kò sió-tn̂g）
千里眼，順風耳（tshian-lí-gán, sūn-hong-ní | chhian-lí-gán, sūn-hong-ní）
用鬼，抓鬼（iōng kuí, lia̍h kuí | iōng kúi, lia̍h kúi）
搖人無才，搖豬無刣（iô lâng bô tsâi, iô ti bô tsáinn | iô lâng bô châi, iô ti bô thâi）
龜跤龜內肉（ku kha ku lāi bah | ku kha ku lāi bah）
春茫曝死鬼，夏茫做大水（tshun bông pha̍k-sí kuí, hā bông tsuè tuā tsuí | chhun bông pha̍k-sí kúi, hā bông chòe tōa chúi）
心思無定，抽籤算命（sim-sū bô tiānn, thiu-tshiam sǹg-miā | sim-sū bô tiāⁿ, thiu-chhiam sǹg-miā）
江湖一點訣，講破無價值（kang-ôo tsi̍t-tiám kuat, kóng phuà bô kè-ta̍t | kang-ô͘ chi̍t-tiám koat, kóng phòa bô kè-ta̍t）
貓仔爬樹，無成猴（niau-á pê tshiū, bô sîng kâu | niau-á pê chhiū, bô sêng kâu）
穩觸觸，鳥鼠入牛角（ún-tà-tà, niáu-tshí ji̍p gû kak | Ún-tak-tak, niáu-chhí ji̍p gû kak）
坐予正，才會得人疼（tshē hōo tsiànn, tsiah ē tit lâng thiànn | chhē hō͘ chiàⁿ, chiah ē tit lâng thiàⁿ）
苦瓜燉鰱魚，可憐（khóo-kue tīm liân-hî, khó-liân | khó͘-koe tīm liân-hî, khó-liân）
做媒人無包生囝（tsò muî-jîn bô pau senn kiánn | chò mûi-jîn bô pau seⁿ kiáⁿ）
無錯，整欉好好（bô-tshò, kui tsâng hó hó | bô-chhò, kui châng hó hó）
阿婆仔蒸粿，倒貼（a-pô-á tshue kué, tò-thap | a-pô-á chhoe kóe, tò-thiap）
媠䆀無地比，愛著較慘死（suí bái bô té pí, ài tio̍h kah tshám-sí | súi bái bô té pí, ài tio̍h khah chhám-sí）
醫生驚治嗽，總鋪驚食晝，做土水驚掠漏（i-sing kiann tī sàu, tsóng-phòo kiann tsia̍h tàu, tsò thóo-tsuí kiann lia̍h lāu | i-seng kiaⁿ tī sàu, chóng-phò͘ kiaⁿ chia̍h tàu, chò thó͘-chúi kiaⁿ lia̍h lāu）
相請無論，相挺照算（sio-tshiánn bô lūn, sio-thîng tsiàu-sǹg | sio-chhiáⁿ bô lūn, sio-thêng chiàu-sǹg）
家己栽一欉，較贏看別人（ka-tī tsai tsi̍t tsâng, kah iânn khuànn pa̍t-lâng | ka-tī chai chi̍t châng, kah iâⁿ khòaⁿ pa̍t-lâng）
欲死無勇氣，欲拚無鬥志（beh sí bô ióng-khì, beh piànn bô tak-tsì | beh sí bô ióng-khì, beh piàⁿ bô tàu-chì）
靠山山會倒，靠豬寮死豬母（khò-suann suann ē tó, khò ti-liâu sí ti-bó | khò-soaⁿ soaⁿ ē tó, khò ti-liâu sí ti-bó）
靠山山會崩，靠水水會焦（khò suann suann ē pang, khò tsuí tsuí ē ta | khò soaⁿ soaⁿ ē pang, khò chúi chúi ē ta）
跋筊無了時（pua̍h-kiáu bô liáu sî | poa̍h-kiáu bô liáu sî）
相罵無好話，相拍無好拳（sio-mē bô hó uē, sio-phah bô hó kûn | sio-mē bô hó ōe, sio-phah bô hó kûn）
你無去傷人，人袂來害你（lí bô khì siong lâng, lâng buē lâi hāi lí | lí bô khì siong lâng, lâng bōe lâi hāi lí）
一命賠一命（tsi̍t miā puê tsi̍t miā | chi̍t miā pôe chi̍t miā）
講話就算話（kóng uē tio̍h sǹg uē | kóng ōe tio̍h sǹg ōe）
大人煩惱無錢，囡仔歡喜過年（tuā lâng huân-ló bó-tsînn, gín-á huann-hí kue-nî | tōa lâng hoân-ló bó-chîⁿ, gín-á hoaⁿ-hí koe-nî）
有氣無地敨（ū khì bô tè tháu | ū khì bô tè tháu）
哀父叫母（ai pē kiò bó | ai pē kiò bó）
行船，拄著對頭風（kiânn-tsûn, tú tio̍h tuì-thâu-hong | kiâⁿ-chûn, tú tio̍h tùi-thâu-hong）
上天無路，入地無門（tsiūnn thi bô lōo, ji̍p tē bô mn̂g | chiūⁿ thian bô lō͘, ji̍p tē bô mn̂g）
上天無路，落地無步（tsiūnn thi bô lōo, lo̍h tē bô pōo | chiūⁿ thian bô lō͘, lo̍h tē bô pō͘）
戶口牌仔釘佇電火柱（hōo-kháu pâi-á tìng tī tiān-hué-thiāu | hō͘-kháu pâi-á tèng tī tiān-hóe-thiāu）
食無錢米，做無錢工（tsia̍h bô tsînn bí, tsò bô tsînn kang | chia̍h bô chîⁿ bí, chò bô chîⁿ kang）
呼狗食家己（khoo káu tsia̍h ka-tī | kho͘ káu chia̍h ka-tī）
三寸風就欲起帆（sann tshùn hong tō beh khí phâng | saⁿ chhùn hong tō beh khí phâng）
無去無頭路，欲去無法度（bô khì bô thâu-lōo, beh khì bô huat-tōo | bô khì bô thâu-lō͘, beh khì bô hoat-tō͘）
話若欲講透機，目屎著撥袂離（uē nā beh kóng thàu ki, ba̍k-sái tio̍h pué bē lī | ōe nā beh kóng thàu ki, ba̍k-sái tio̍h póe bē lī）
食凊飯等你（tsia̍h tshìn-pn̄g tán lí | chia̍h chhìn-pn̄g tán lí）
十條命也無夠死（tsa̍p tiâu miā yā bô kàu sí | cha̍p tiâu miā iā bô kàu sí）
人比人，氣死人（lâng pí lâng, khì sí lâng | lâng pí lâng, khì sí lâng）
講甲有跤有手（kóng kah ū kha ū tshiú | kóng kah ū kha ū chhiú）
話較濟貓仔毛（uē kah tsé niau-á-mn̂g | ōe kah chē niau-á-mn̂g）
天機不可漏洩（thian-ki put-khó lāu-sia̍p | thian-ki put-khó lāu-sia̍p）
好䆀在心內，毋通講（hó bái tsai sim-lāi, m̄-thang kóng | hó bái chai sim-lāi, m̄-thang kóng）
講人人到，講鬼鬼哭（kóng lâng lâng kàu, kóng kuí kuí khàu | kóng lâng lâng kàu, kóng kúi kúi khàu）
無鼎無灶（bô tiánn, bô tsàu | bô tiáⁿ, bô chàu）
一頓久久，二頓相抵（tsi̍t tǹg kú-kú, nn̄g tǹg sio-tú | chi̍t tǹg kú-kú, nn̄g tǹg sio-tú）
正手入，倒手出（tsiànn-tshiú ji̍p, tò-tshiú tshut | chiàⁿ-chhiú ji̍p, tò-chhiú chhut）
刣頭生意有人做，了錢生意無人做（thâi-thâu sing-lí ū lâng tsò, liáu-tsînn sing-lí bô lâng tsò | thâi-thâu seng-lí ū lâng chò, liáu-chîⁿ seng-lí bô lâng chò）
草蜢弄雞公，雞公咇噗跳（tsháu-me̍h lāng ke-kang, ke-kang phi̍h-pho̍k-thiàu | chháu-me̍h lāng ke-kang, ke-kang phi̍h-pho̍k-thiàu）
死豬仔價（sí ti-á kè | sí ti-á kè）
歹心予雷摃（pháinn-sim hōo luî kòng | pháiⁿ-sim hō͘ lûi kòng）
冤家變親家（uan-ke piàn tshin-ke | oan-ke piàn chhin-ke）
褲袋仔袋磅仔（khòo-tē-á tē pōng-á | khò͘-tē-á tē pōng-á）
人情世事陪到到，無鼎閣無灶（jîn-tsíng sè-sū puê kau-kau, bô tiánn koh bô tsàu | jîn-chéng sè-sū pôe kàu-kàu, bô tiáⁿ koh bô chàu）
草地人驚掠，都市人驚食（tsháu-tē-lâng kiann lia̍h, too-tshī-lâng kiann tsia̍h | chháu-tē-lâng kiaⁿ lia̍h, to͘-chhī-lâng kiaⁿ chia̍h）
相諍無認輸，相輸毋捌贏（sio-tsenn m̄ jīn su, sio-su m̄-bat iânn | sio-cheⁿ m̄ jīn su, sio-su m̄-bat iâⁿ）
有過鹽水的人（ū kuè kiâm-tsuí ê lâng | ū kòe kiâm-chúi ê lâng）
大人講囡仔話（tuā lâng kóng gín-á uē | tōa lâng kóng gín-á ōe）
囡仔講大人話（gín-á kóng tuā lâng uē | gín-á kóng tōa lâng ōe）
三日小宴五日大宴（sann ji̍t sió iàn, gōo ji̍t tuā iàn | saⁿ ji̍t sió iàn, gō͘ ji̍t tōa iàn）
三日風無一滴露（sa ji̍t hong bô tsi̍t tih lōo | sa ji̍t hong bô chi̍t tih lō͘）
早起討無下暗頓（tsá-khí thó bô e-àm tǹg | chá-khí thó bô e-àm tǹg）
食的無，做的有（tsia̍h ê bô, tsò ê ū | chia̍h ê bô, chò ê ū）
人驚出名，豬驚肥（lâng kiann tshut-miâ, ti kiann puî | lâng kiaⁿ chhut-miâ, ti kiaⁿ pûi）
富貴在天（hù-kuì tsāi thian | hù-kùi chāi thian）
看天食飯（khuànn thian tsia̍h pn̄g | khòaⁿ thian chia̍h pn̄g）
煙花好看無耐久（ian-hué hó khuànn bô nāi kú | ian-hóe hó khòaⁿ bô nāi kú）
富貴由命，不由人（hù-kuì iû bīng, put iû lîn | hù-kùi iû bēng, put iû lîn）
提人錢財，替人消災（the̍h lâng tsînn-tsâi, thè lâng siau-tsai | the̍h lâng chîⁿ-châi, thè lâng siau-chai）
有食有行氣，有燒香有保佑（ū tsia̍h ū kiânn-khì, ū sio-hiunn ū pó-pì | ū chia̍h ū kiâⁿ-khì, ū sio-hiuⁿ ū pó-pì）
大廟無收，小廟無留（tuā biō bô siu, sió biō bô lâu | tōa biō bô siu, sió biō bô lâu）
人食一點氣（lâng tsia̍h tsi̍t tiám khuì | lâng chia̍h chi̍t tiám khùi）
立冬補冬，補喙空（li̍p-tang póo-tang, póo tshuì-khang | li̍p-tang pó͘-tang, pó͘ chhùi-khang）
春分落雨到清明（tshun-hun lo̍h hōo kàu tshing-bîng | chhun-hun lo̍h hō͘ kàu chheng-bêng）
夏至風颱就出世（hā-tsì hong-thai tio̍h tshut-sì | hā-chì hong-thai tio̍h chhut-sì）
處暑會曝死鳥鼠（tshù-sú ē pha̍k sí niáu-tshú | chhù-sú ē pha̍k sí niáu-chhú）
六月入秋緊溜溜， 七月入秋秋後油（lak̍ gueh̍ li̍p-tshiu, kín liu-liu, tshit gueh̍ li̍p-tshiu, tshiu āu iû | lak̍ goeh̍ li̍p-chhiu, kín liu-liu, chhit goeh̍ li̍p-chhiu, chhiu āu iû）
白露雨，寒露風（pe̍h-lōo hōo, hân-lōo hong | pe̍h-lō͘ hō͘, hân-lō͘ hong）
早冬雨，晚冬露（tsá-tang hōo, mńg-tang lōo | chá-tang hō͘, mńg-tang lō͘）
冬看山頭，春看海口（tang khuànn suann-thâu, tshun khuànn hái-kháu | tang khòaⁿ soaⁿ-thâu, chhun khòaⁿ hái-kháu）
正月蔥，二月韭（tsiànn gue̍h tshang, jī gue̍h kú | chiàⁿ goe̍h chhang, jī goe̍h kú）
春分，暝日對分（tshun-hun, mê-ji̍t tuì pun | chhun-hun, mê-ji̍t tùi pun）
清明穀雨，寒死虎母（tshing-bîng kok-ú, kuânn sí hoó bú | chheng-bêng kok-ú, kôaⁿ sí hó͘ bú）
立夏，小滿，雨水相趕（li̍p-hā, sió-buán, hōo-tsuí sio kuánn | li̍p-hā, sió-boán, hō͘-chúi sio kóaⁿ）
未食五月粽，破裘毋通放（buē tsia̍h gōo-gue̍h-tsàng, phuà hiû m̄-thang pàng | bōe chia̍h gō͘-goe̍h-chàng, phòa hiû m̄-thang pàng）
五月雨面會烏（gōo-gue̍h-hōo bīn ē oo | gō͘-goe̍h-hō͘ bīn ē o͘）
毋驚七月半鬼，只驚七月半水（m̄-kiann tshit gue̍h puànn kuí, tsí kiann tshit gue̍h puànn tsuí | m̄-kiaⁿ chhit goe̍h pòaⁿ kúi, chí kiaⁿ chhit goe̍h pòaⁿ chúi）
秋分，暝日對分（tshiu-hun, mê-ji̍t tuì pun | chhiu-hun, mê-ji̍t tùi pun）
有苦無塊講（ū khoó bô tè kóng | ū khó͘ bô tè kóng）
掃著風颱尾（sàu tio̍h hong-thai bué | sàu tio̍h hong-thai bóe）
前世相欠債（tsîng-sè sio khiàm-tsè | chêng-sè sio khiàm-chè）
媠人無媠命（suí lâng bô suí miā | súi lâng bô súi miā）
棚頂做甲流汗，棚跤嫌甲流瀾（Pênn-tíng tsò kah lâu-kuānn, pênn-kha hiâm kah lâu-nuā | Pêⁿ-téng chò kah lâu-kōaⁿ, pêⁿ-kha hiâm kah lâu-nōa）