鴨仔聽雷（ah-á thiaⁿ lûi）
愛媠毋驚流鼻水（ài-súi m̄-kiaⁿ lâu-phīⁿ-chúi）
按怎講攏毋聽（án-chóaⁿ kóng lóng m̄ thiaⁿ）
目睭花花，匏仔看做菜瓜（ba̍k-chiu hoe-hoe, pû-á khòaⁿ-chò chhài-koe）
目睭看大無看細（ba̍k-chiu khòaⁿ tōa bô khòaⁿ sè）
目睭看懸，無看低（ba̍k-chiu khòaⁿ-koân, bô khòaⁿ-kē）
目睭生佇頭殼頂（ba̍k-chiu seⁿ tī thâu-khak-téng）
目屎流，目屎滴（ba̍k-sái-lâu ba̍k-sái-tih）
萬事起頭難（bān-sū khí-thâu lân）
無魚，蝦嘛好（bô hî, hê mā hó）
無禁無忌，食百二（bô kìm bô khī, chia̍h pah-jī）
未學走，先學飛（bōe o̍h kiâⁿ, sin o̍h poe）
墓仔埔放炮，吵死人（bōng-á-po͘ pàng-phàu, chhá sí lâng）
早早嘛三个囝，慢慢嘛三个囝（chá chá mā saⁿ ê kiáⁿ, bān bān mā saⁿ ê kiáⁿ）
田無溝，水無流（chhân bô kau, chúi bô lâu）
田頭田尾土地公（chhân thâu chhân bóe Thó͘-tī-kong）
飼鳥鼠咬布袋（chhī niáu-chhí kā pò͘-tē）
請神容易，送神難（chhiáⁿ sîn iông-ī, sàng sîn lân）
千金買厝，萬金買厝邊（chhian-kim bé chhù, bān kim bé chhù-piⁿ）
七月半鴨仔，毋知死活（Chhit-goe̍h-pòaⁿ ah-á, m̄-chai sí oa̍h）
手抱囡仔，才知父母時（chhiú phō gín-á, chiah chai pē-bú sî）
食好鬥相報（chia̍h hó tàu sio-pò）
食果子拜樹頭（chia̍h kóe-chí pài chhiū-thâu）
食人一口，還人一斗（chia̍h lâng chi̍t kháu, hêng lâng chi̍t táu）
食飯皇帝大（chia̍h-pn̄g hông-tè tōa）
石獅嘛驚人告（chio̍h sai mā kiaⁿ lâng kò）
一个錢拍二十四个結（chi̍t ê chîⁿ phah jī-cha̍p-sì ê kat）
一个人一款命（chi̍t ê lâng chi̍t khoán miā）
一日討海，三日曝網（chi̍t ji̍t thó-hái, saⁿ ji̍t pha̍k bāng）
一枝草、一點露（chi̍t ki chháu, chi̍t tiám lō͘）
一句話，三斤重（chi̍t kù ōe, saⁿ kin tāng）
一人一家代，公媽隨人拜（chi̍t lâng chi̍t ke tāi, kong-má sûi-lâng pài）
一點嘛貓，百點嘛貓（chi̍t tiám mā niau, pah tiám mā niau）
水鬼騙城隍（chúi kúi phiàn Sêng-hông）
攑頭三尺有神明（gia̍h-thâu saⁿ chhioh ū sîn-bêng）
戇人有戇福（gōng-lâng ū gōng hok）
牛就是牛，牽到北京也是牛（gû tō sī gû, khan kah Pak-kiaⁿ iā sī gû）
十喙九尻川（ha̍p chhùi káu kha-chhng）
校長兼摃鐘（hāu-tiúⁿ kiam kòng cheng）
好馬毋食回頭草（hó bé m̄ chia̍h hôe thâu chháu）
好來好去（hó lâi hó khì）
虎頭鳥鼠仔尾（hó͘ thâu niáu-chhí-á bóe）
好酒沉甕底（hó-chiú tîm àng-té）
好漢破腹來相見（hó-hàn phòa-pak lâi saⁿ-kìⁿ）
好心予雷唚（hó-sim hō͘ lûi chim）
歡歡喜喜一工，煩煩惱惱也一工（hoaⁿ-hoaⁿ-hí-hí chi̍t kang, hoân-hoân-ló-ló iā chi̍t kang）
胭脂馬拄著關老爺（ian-chi-bé tú-tio̍h Koan-ló-iâ）
枵鬼假細膩（Iau-kúi ké sè-jī）
一山不容二虎（it san put iông jī hó͘）
一兼二顧，摸蜊仔兼洗褲（It kiam jī kò͘, bong lâ-á kiam sé khò͘）
人情留一線，日後好相看（jîn-chêng lâu chi̍t sòaⁿ, ji̍t-āu hó sio-khòaⁿ）
人生親像走馬燈（jîn-seng chhin-chhiūⁿ cháu-bé-teng）
日頭赤焱焱，隨人顧性命（ji̍t-thâu chhiah-iāⁿ-iāⁿ, sûi lâng kò͘ sìⁿ-miā）
熱天賺，寒天食（joa̍h-thiⁿ thàn, kôaⁿ-thiⁿ chia̍h）
予天公借膽（kā Thiⁿ-kong chioh táⁿ）
甘蔗無雙頭甜（kam-chià bô siang-thâu tiⁿ）
仝款無仝款師父（kāng-khoán bô kāng-khoán sai-hū）
九月颱，無人知（káu goe̍h thai, bô lâng chai）
去蘇州賣鴨蛋（khì So͘-chiu bē ah-nn̄g）
欠錢怨債主，不孝怨父母（khiàm-chîⁿ oàn chè-chú, put-hàu oàn pē-bú）
乞食趕廟公（khit-chia̍h kóaⁿ biō-kong）
乞食身皇帝喙（khit-chia̍h sin, hông-tè chhùi）
乞食身皇帝命（khit-chia̍h sin, hông-tè miā）
鯤鯓王爺上蓋靈（Khun-sin ông-iâ siōng kài lêng）
驚某大丈夫，拍某豬狗牛（kiaⁿ bó͘ tāi-tiōng-hu, phah bó͘ ti káu gû）
見笑轉受氣（kiàn-siàu tńg siū-khì）
各人造業，各人擔（kok-lâng chō-giap, kok-lâng-taⁿ）
講一个影，生一个囝（kóng chi̍t ê iáⁿ, seⁿ chi̍t ê kiáⁿ）
公親變事主（kong-chhin piàn sū-chú）
龜笑鱉無尾（ku chhiò pih bô bóe）
龜山若崁頭，大雨隨時到（Ku-soaⁿ nā khàm thâu, tōa-hō͘ sûi-sî kàu）
內神通外鬼（lāi sîn thong gōa kúi）
人未到，聲先到（lâng bōe kàu, siaⁿ seng kàu）
人濟話就濟（lâng chōe ōe tio̍h chōe）
人閒百日生病（lâng êng pah ji̍t seⁿ pēⁿ）
人若衰，種匏仔生菜瓜（lâng nā soe, chèng pû-á seⁿ chhài-koe）
人咧做、天咧看（lâng teh chò, thiⁿ teh khòaⁿ）
人為財死，鳥為食亡（jîn ūi châi sí, niáu ūi si̍t bông）
毋知民國幾年（m̄ chai Bîn-kok kúi nî）
毋驚神，毋驚鬼（m̄ kiaⁿ sîn, m̄ kiaⁿ kúi）
五虎下西山（ngó͘ hó͘ hā se san）
王梨頭，西瓜尾（ông-lâi thâu, si-koe bóe）
北港媽祖上蓋興（Pak-káng Má-chó͘ siōng kài heng）
別人囡仔死袂了（pa̍t-lâng gín-á sí bē liáu）
平安就是福（pêng-an tio̍h-sī hok）
歹瓜厚籽、歹人厚言語（pháiⁿ koe kāu chí, pháiⁿ lâng kāu giân-gí）
歹竹出好筍（pháiⁿ tek chhut hó sún）
歹年冬，厚痟人（pháiⁿ nî-tang, kāu siáu-lâng）
半路認老爸（pòaⁿ-lō͘ jīn lāu-pē）
杯底毋通飼金魚（poe-té m̄-thang chhī kim-hî）
三月痟媽祖（saⁿ goe̍h siáu Má-chó͘）
三日討海，四日曝網（saⁿ ji̍t thó-hái, sì ji̍t pha̍k bāng）
三年一閏，好歹照輪（saⁿ nî chi̍t jūn, hó-pháiⁿ chiàu lûn）
細漢偷挽匏，大漢偷牽牛（sè-hàn thau bán pû, tōa-hàn thau khan gû）
世間錢做人（sè-kan chîⁿ chò-lâng）
生雞卵的無，放雞屎的有（seⁿ ke-nn̄g–ê bô, pàng ke-sái–ê ū）
先做予人看，才講予人聽（seng chò hō͘ lâng khòaⁿ, chiah kóng hō͘ lâng thiaⁿ）
成也蕭何，敗也蕭何（sêng iā Siau-hô, pāi iā Siau-hô）
先顧腹肚，才顧佛祖（seng kò͘ pak-tó͘, chiah kò͘ Hu̍t-chó͘）
四月痟王爺（sì goe̍h siáu Ông-iâ）
死道友，無死貧道（sí tō-iú, bô sí pîn-tō）
西瓜倚大邊（si-koe óa tōa pêng）
仙人打鼓有時錯，跤步踏差啥人無（sîn-sian táⁿ kó͘ iú sî chhò, kha-pō͘ ta̍h-chha siáⁿ-lâng bô）
雙手抱孩兒，才知父母時（siang-chhiú phō hâi-jî, chiah chai pē-bú sî）
少年袂曉想，食老毋成樣（siàu-liân bē-hiáu siūⁿ, chia̍h-lāu m̄-chiâⁿ-iūⁿ）
痟貪鑽雞籠（siáu-tham nǹg ke-lam）
人心是肉做的（jîn sim sī bah chò--ê）
俗物無好貨（sio̍k-mi̍h bô hó hòe）
台南迎媽祖，無奇不有（Tâi-lâm ngiâ Má-chó͘, bû kî put iú）
台灣錢，淹跤目（Tâi-oân chîⁿ, im kha-ba̍k）
台灣走透透，龜山行袂到（Tâi-oân kiâⁿ-thàu-thàu, Ku-soaⁿ kiâⁿ bē kàu）
台灣人韭菜命（Tâi-oân lâng kú-chhài miā）
第一天公，第二母舅公（tē-it Thiⁿ-kong, tē-jī bú-kū-kong）
聽某喙，大富貴（thiaⁿ bó͘ chhùi, tōa hù-kùi）
天落紅雨，馬生角（thiⁿ lo̍h âng hō͘, bé seⁿ kak）
天大、地大，母舅公上大（thiⁿ tōa, tē tōa, bú-kū-kong siōng-tōa）
天公疼戇人（Thiⁿ-kong thiàⁿ gōng-lâng）
恬恬食三碗公半（tiām-tiām chia̍h saⁿ óaⁿ-kong pòaⁿ）
大事化小事，小事化無事（tōa-sū hòa sió-sū, sió-sū hòa bô-sū）
有後台才行有好跤步（ū āu tâi chiah kiâⁿ ū hó kha-pō͘）
有才調做，無才調擔（ū châi-tiāu chò, bô châi-tiāu taⁿ）
有食閣有掠（ū chia̍h koh ū lia̍h）
有一好，無二好（ū chi̍t hó, bô nn̄g hó）
有合必有離（ū ha̍p pit ū lî）
有樣看樣，無樣家己想（ū iūⁿ khòaⁿ iūⁿ, bô iūⁿ ka-kī siūⁿ）
有人放符，有人收（ū lâng pàng hû, ū lâng siu）
有話當面講（ū ōe tng bīn kóng）
有病死，無餓死（ū pēⁿ sí, bô gō sí）
有三年狀元，無三年夥計（ū saⁿ nî chiōng-goân, bô saⁿ nî hóe-kì）
有山便有水，有神便有鬼（ū san pāin ū súi, ū sîn piān ū kúi）
有唐山公，無唐山媽（ū tn̂g-soaⁿ kong, bô tn̂g-soaⁿ má）
偷挽蔥，嫁好翁（thau bán chhang, kè hó ang）
偷挽菜，嫁好婿（thau bán chhài, kè hó sài）
查某食年柑，一定嫁好翁（cha-bó͘ chia̍h nî-kam, it-tēng kè hó-ang）
查埔食年柑，賺錢真輕鬆（cha-po͘ chia̍h nî-kam, thàn-chîⁿ chin khin-sang）
嫁種蔥，食袂空（kè chèng chhang, chia̍h bē khang）
有錢人驚死，無錢人驚無米（ū chîⁿ lâng kiaⁿ- sí, bô chîⁿ lâng kiaⁿ bô bí）
鱉笑龜無毛（pih chhiò ku bô-mo͘）
食飽閒閒拍胡蠅（chia̍h-pá êng-êng phah hô͘-sîn）
較早睏、較有眠（khah chá khùn, khah ū bîn）
食米毋知米價（chia̍h-bí m̄-chai bí-kè）
娶某時，生子運（chhōa-bó͘ sî, seⁿ-kiáⁿ ūn）
不孝的分鐵枝路頂，有孝的分鐵枝路跤（put-hàu--ê pun thih-ki-lō͘-téng, iú-hàu--ê pun thih-ki-lō͘-kha）
有錢判生，無錢判死（ū chîⁿ phòaⁿ siⁿ, bô chîⁿ phòaⁿ sí）
有錢補冬，無錢補鼻空（ū chîⁿ pó͘-tang, bô chîⁿ pó͘ phīⁿ-khang）
田螺含水罔過冬（chhân-lê kâm chúi bóng kòe tang）
千金街，萬金巷（chhian-kim ke, bān-kim hāng）
食林燈，起林燈（chia̍h Lîm-teng, khí Lîm-teng）
戲若做無路，就用神仙渡（hì nā chò bô lō͘, tō iōng sîn-sian tō͘）
清明芋，穀雨薑（chheng-bêng ō͘, kok-ú kiuⁿ）
清明田，穀雨豆（chheng-bêng chhân, kok-ú tāu）
死忠兼換帖（sí-tiong kiam ōaⁿ-thiap）
算命若會準，草仔埔嘛會生竹筍（sǹg-miā nā-ē chún, chháu-á-po͘ mā-ē seⁿ tek-sún）
雞仔腸，鳥仔肚（ke-á tn̂g, chiáu-á tō͘）
掠蛇三寸，拍蛇七寸（lia̍h chôa saⁿ chhùn, phah chôa chhit chhùn）
水清無魚，人急無智（chúi-chheng bô hî, lâng kip bô tì）
有聽聲，無看影（ū thiaⁿ siaⁿ, bô khòaⁿ iáⁿ）
食予肥肥，隔予槌槌（chia̍h hō͘ pûi-pûi, kek hō͘ thûi thûi）
猴穿衫，嘛是猴（kâu chhēng-saⁿ, mā-sī kâu）
螿蜍嚓嚓趒，蠓仔死翹翹（chioⁿ-chî chhia̍k-chhia̍k-tiô, báng-á sí khiàu-khiàu）
大隻雞慢啼（tōa chiah ke bān thî）
狗來富，貓來起大厝（káu lâi pù, niau lâi khí tōa chhù）
戇的嘛有一項會（gōng--ê mā ū chi̍t hāng ē）
愛拚才會贏（ài piàⁿ chiah ē iâⁿ）
食緊挵破碗（chia̍h-kín lòng-phòa óaⁿ）
船過水無痕（chûn kòe chúi bô hûn）
一支喙，糊瘰瘰（chi̍t ki chhùi, hô͘-lùi-lùi）
一年換二十四个頭家（chi̍t nî ōaⁿ jī-cha̍p-sì ê thâu-ke）
輸人毋輸陣，輸陣歹看面（su lâng m̄ su tīn, su tīn pháiⁿ-khòaⁿ bīn）
賺錢有數，性命愛顧（thàn-chîⁿ iú sò͘, sèⁿ-miā ài kò͘）
錢了人無代（chîⁿ liáu lâng bô tāi）
賣茶講茶芳，賣花講花紅（bē tê kóng tê phang, bē hoe kóng hoe âng）
儉小錢，了大錢（kiám sió chîⁿ, liáu tōa chîⁿ）
跋筊聽尾聲（poa̍h-kiáu thiaⁿ bóe-siaⁿ）
無錢假大方（bô chîⁿ ké tōa-pān）
抓龜走鱉（lia̍h ku cháu pih）
偷食袂曉拭喙（thau chia̍h bē-hiáu chhit chhùi）
細空毋補，大空叫苦（sè khang m̄ pó͘, tōa khang kiò-khó͘）
食碗內，看碗外（chia̍h óaⁿ-lāi, khòaⁿ óaⁿ-gōa）
春天後母面（chhun-thiⁿ āu-bú-bīn）
有喙嫌到無瀾（ū chhùi hiâm kah bô nōa）
穀雨補老母（kok-ú pó͘ lāu-bó）
有話講甲無話（ū ōe kóng kah bô ōe）
三百六十行，行行出狀元（saⁿ-pah la̍k-cha̍p hâng, hâng-hâng chhut chiōng-goân）
艱苦頭，快活尾（kan-khó͘ thâu, khùiⁿ-oa̍h bóe）
好事無相講，歹事才相揣（hó sū bô sio-kóng, pháiⁿ sū chiah sio-chhōe）
在生無人認，死後歸大陣（chāi siⁿ bô lâng jīn, sí liáu kui tōa tīn）
拍斷手骨顛倒勇（phah-tn̄g chhiú-kut tian-tò ióng）
好囝毋免濟，濟子餓死爸（hó-kiáⁿ m̄-bián chē, chē kiáⁿ gō-sí pē）
一冥全頭路，天光無半步（chi̍t mê choân thâu-lō͘, thiⁿ-kng bô-pòaⁿ-pō͘）
人若呆，看面就知（lâng ná tai, khòaⁿ bīn to̍h chai）
雙跤踏雙船（siang kha ta̍h siang chûn）
錢四跤，人兩跤（chîⁿ sìkha, lâng nn̄g kha）
一丈差九尺（chi̍t tn̄g chha káu chhioh）
一鄉一俗（chi̍t hiong chi̍t sio̍k）
一粒米，百粒汗（chi̍t lia̍p bí, pah lia̍p kōaⁿ）
盡人事，順天意（chīn jîn-sū, sūn thiⁿ-ì）
飽穗的稻仔，頭犁犁（pá-sūi ê tiū-á, thâu lê-lê）
嫌貨才是買貨人（hiâm hòe chiah sī bé hòe lâng）
無三不成禮（bû sam put sêng lé）
歪喙雞想欲食好米（oai-chhùi ke siūⁿ boeh chia̍h hó bí）
食雞起家，食粿賺家伙（chia̍h ke khí-ke, chia̍h kóe thàn ke-hóe）
請你食甜粿，予你賺家伙（chhiáⁿ li chia̍h tiⁿ-kóe, hō͘ li thàn ke-hóe）
青盲貓，拄著死鳥鼠（chheⁿ-mê niau, tú-tio̍h sí niáu-chhí）
好天，著存雨來糧（hó-thiⁿ, tio̍h chhûn ú-lâi niû）
一句話，較贏交陪一跤步（chi̍t kù ōe, khah iân kau-pôe chi̍t kha-pō͘）
豬無肥，肥佇狗（ti bô pûi, pûi tī káu）
羅漢請觀音（Lô-hàn chhiáⁿ Koan-im）
慢來罰三杯（bān lâi hoa̍t saⁿ poe）
無彼个尻川，莫食彼个瀉藥（bô hit ê kha-chhng, mài chia̍h hit ê sià-io̍h）
棚頂做到跤落底（pêⁿ-téng chò kàu kha lo̍h-té）
講人人到，講鬼鬼到（kóng lâng lâng kàu, kóng kúi kúi kàu）
出門看天色，飼魚看水色（chhut-mn̂g khòaⁿ thiⁿ-sek, chhī hî khòaⁿ chúi-sek）
你鬼我閻羅（lí kúi góa Giâm-lô）
一錢、二緣、三媠、四少年（chi̍t chîⁿ, jī iân, saⁿ súi, sì siàu-liân）
一句話三斤六重（chi̍t kù ōe saⁿ kin la̍k tāng）
戇甲袂曉抓癢（gōng kah bē-hiáu jiàu-chiūⁿ）
膨風雞，無肉（phòng-hong ke, bô bah）
豬母牽去牛墟（ti-bó khan khì gû-hi）
這溪無魚別溪釣（chit khe bô hî pa̍t khe tiò）
三跤貓，笑一目狗（saⁿ-kha-niau, chhiò chi̍t-ba̍k káu）
魚食溪水，人食喙水（hî chia̍h khe-chúi, lâng chia̍h chhùi-súi）
做牛著拖，做人著磨（chò gû tio̍h thoa, chò lâng tio̍h bôa）
水裡無魚，三界娘仔為大（chúi--lí bô hî, sam-kài-niû-á ûi tōa）
有戇槌仔富，無戇槌仔厝（ū gōng thûi-á hù, bô gōng thûi-á chhù）
新竹風，基隆雨，四十九日烏（Sin-tek hong, Ke-lâng hō͘, sì-cha̍p káu ji̍t o͘）
有量才有福（ū liōng chiah ū hok）
清明閃閃爍，五日節無半滴（chheng-bêng siám-siám-sih, Gō͘-ji̍t-cheh bô pòaⁿ tih）
一暝無睏，三日無神（chi̍t mê bô khùn, saⁿ ji̍t bô sîn）
水流東，食未空（chúi-lâu tang, chia̍h bē khang）
尪王無頭殼，聖公無手骨（Ang-ông bô thâu-khak, Sèng-kong bô chhiú-kut）
立夏補老爸（lip-hē, pó͘ lāu-pē）
袂生牽拖厝邊（bē seⁿ khan-thoa chhù-piⁿ）
五月十三人看人（gō͘-goe̍h cha̍p-saⁿ lâng khòaⁿ lâng）
食到老，學到老（chia̍h kah lāu, o̍h kah lāu）
行船走馬三分命（kiâⁿ-chûn cháu-bé saⁿ hun miā）
尪公無過嶺（ang-kong bô kòe niá）
熱天看山頭，寒天看海口（joa̍h-thiⁿ khòaⁿ soaⁿ-thâu, kôaⁿ-thiⁿ khòaⁿ hái-kháu）
狗吠火車，無路用（káu pūi hóe-chhia, bô lō͘-iōng）
一枝箸，食無糜（chi̍t ki tī, chia̍h bô bê）
九萬十八千（káu bān cha̍p-peh chheng）
嘉義嘉義，借錢免寫字（Ka-gī Ka-gī, chioh-chîⁿ bián siá-jī）
閃冬才會輕鬆（siám-tang chiah ē khin-sang）
娶嘉義某，嫁台南翁（chhōa Ka-gī bó͘, kè Tâi-lâm ang）
買賣算分，相請無論（bé-bē sǹg hun, sio-chhiáⁿ bô lūn）
鹿港人講話無相仝（Lo̍k-káng lâng kóng ōe bô sio-kâng）
風吹大道公，雨沃媽祖婆（hong chhoe Tāi-tō-kong, hō͘ ak Má-chó͘-pô）
鹿港施（死）一半，社頭全蕭人（Lo̍k-káng si chi̍t-pòaⁿ, Siā-thâu choân siau lâng）
食苦當做食補（chia̍h khó͘ tòng-chòe chia̍h pó͘）
烏矸仔貯豆油（o kan-á té tāu-iû）
功夫到厝，欲食就有（kang-hu kàu chhù, beh chia̍h tio̍h ū）
西北雨，落未到車路（sai-pak-hō͘, lo̍h beh kàu chhia lō͘）
驚王公生，毋驚過年（kiaⁿ Ông-kong seⁿ, m̄ kiaⁿ kòe-nî）
宜蘭人食精（Gî-lân lâng chia̍h cheng）
二結王公請會著都免食藥（Jī-kiat Ông-kong chhiáⁿ ē to̍h to bián chia̍h io̍h）
一府，二鹿，三艋舺（it Hú, jī Lo̍k, saⁿ Báng-kah）
三年一小亂，五年一大亂（saⁿ nî chi̍t sió loān, gō͘ nî chi̍t tōa loān）
死貓吊樹頭，死狗放水流（sí niau tiàu chhiū-thâu, sí káu pàng chúi lâu）
第一做醫生，第二賣冰（tē it chò i-seng, tē jī bē peng）
第一起廟，第二炒股票（tē it khí biō, tē jī chhá-kó͘-phiò）
狗反肚，落大雨（káu péng-tō͘, lo̍h -tōa-hō͘）
九月颱，慘歪歪（káu goe̍h thai, chhám oai oai）
有理無理，到大媽館評理（ū lí bô lí, kàu tōa-má-koán phêng-lí）
鹿港風，彰化蠓（Lo̍k-káng hong, Chiong-hòa báng）
施黃許，刺查某（si n̂g khó͘, chhiah-cha-bó͘）
看人食麵喝燒（khòaⁿ lâng chia̍h mī hoah sio）
看人食米粉喝燒（khòaⁿ lâng chia̍h bí-hún hoah sio）
無血無目屎（bô hoeh bô ba̍k-sái）
請二結王公。尾步矣。（chhiáⁿ Jī-kiat Ông-kong. bóe pō͘ ah!）
一粒田螺九碗湯（chi̍t lia̍p chhân-lê káu óaⁿ-kong thng）
生食攏無夠，哪有通曬乾（chheⁿ-chia̍h lóng bô kàu, nā ū thang pha̍k koaⁿ）
第一戇，種甘蔗予會社磅（tē it gōng, chéng kam-chià hō͘ hōe-siā pōng）
一冬換二十四个頭家（chi̍t tang ōaⁿ jī-cha̍p sì ê thâu-ke）
七少年，八少年（chhit siàu-liân, peh siàu-liân）
人老心無老（lâng láu sim bô láu）
六月芥菜。假有心（la̍k-goe̍h kòa-chhài ké ū-sim）
反起反落（hoán-khí-hoán-lo̍h）
七仔笑八仔（chhit-á chhiò peh-á）
上司管下司，下司管畚箕（téng-si koán ē-si, ē-si koán pùn-ki）
蠓仔叮牛角（báng-á tèng gû-kak）
在生食一粒土豆，較贏死後拜一个豬頭（chāi seⁿ chia̍h chi̍t lia̍p thô͘-tāu, khah iâⁿ sí āu pài chi̍t ê ti-thâu）
一句來，一句去（chi̍t kù lâi, chi̍t kù khì）
翁仔某，食飯配菜脯（ang-á bó͘, chia̍h pn̄g phè chhài-pó͘）
媒人喙，糊瘰瘰（môe-lâng chhùi, hô͘-lùi-lùi）
江湖喙，糊瘰瘰（kang-ô͘ chhùi, hô͘-lùi-lùi）
舊柴草快點火，舊籠床好炊粿（kū chhâ chháu kín tiám hóe, kū lâng-sn̂g hó chhoe kóe）
雙面刀鬼（siang-bīn-to-kúi）
第一戇，捐錢予廟公（tē it gōng, koan-chîⁿ hō͘ biō-kong）
關門就栓，講話就看（koaiⁿ-mn̂g tio̍h chhòaⁿ, kóng-ōe tio̍h khòaⁿ）
鐵管生鉎，歹管（thih-kóng seⁿ-sian, pháiⁿ kóng）
鬱鬱佇心底，笑笑賠人禮（ut-ut tī sim-té, chhiò-chhiò pôe lâng lé）
草索仔看做蛇（chháu-soh-á khòaⁿ chò chôa）
牛會哺棉被（gû ē pō͘ mî-phōe）
戇猴搬石頭（gōng kâu poaⁿ chio̍h-thâu）
好話一句，歹話嘛一句（hó ōe chi̍t kù, pháiⁿ ōe mā chi̍t kù）
一个童乩，一个桌頭（chi̍t ê tâng-ki, chi̍t ê toh-thâu）
媽祖婆請出門，毋是風就是雨（Má-chó͘-pô chhiáⁿ chhut-mn̂g, m̄-sī hong to̍h-sī hō͘）
大仙王爺公，小仙王爺囝（tōa-sian Ōng-iâ-kong, sè-sian Ōng-iâ-kiáⁿ）
二月二，土地公搬老戲（jī-goe̍h jī, Thó͘-tī-kong poaⁿ lāu hì）
送神風，接神雨（sàng-sîn hong, chiap-sîn hō͘）
北港顯、土庫定（Pak-káng hián, Thó͘-khò͘ tiāⁿ）
城隍廟放鬼，地藏王收鬼（Sêng-hông-biō pàng kúi, Tē-chông-ông siu kúi）
擔屎毋敢偷食（taⁿ sái m̄-káⁿ thau-chia̍h）
食老有三䆀：目睭䆀，喙齒䆀、體力䆀（Chia̍h-lāu ū saⁿ-bái: ba̍k-chiu bái, chhùi-khí bái, thé-la̍t bái）
食老有三䆀：哈唏流目屎、放屁兼疶屎、報紙提倒反（Chia̍h-lāu ū saⁿ-bái: ha-hì lâu-ba̍k-sái, pàng-phùi kiam chhoah-sái, pò-chóa thê tó-péng）
乞食下大願（khit-chia̍h hē tōa goān）
新婦哭禮數，女兒哭腹肚（sim-pū khàu lé-sò͘, lú-jî khàu pak-tó͘）
家己種一叢，較贏看別人（ka-kī chéng chi̍t châng, khah iâⁿ khòaⁿ pa̍t-lâng）
一个半斤，一个八兩（chi̍t ê pòaⁿ kin, chi̍t ê peh niú）
請鬼提藥單（chhiáⁿ kúi the̍h io̍h-toaⁿ）
生贏，雞酒芳，生輸，四塊板（seⁿ iâⁿ, ke-chiú phang, seⁿ su, sì tè pang）
長工望落雨，乞食望普渡（tn̂g-kang bāng lo̍h-hō͘, khit-chia̍h bāng phó͘-tō͘）
論輩無論歲（lūn pòe bô lūn hòe）
無日毋知晝，無鬚毋知老（bô ji̍t m̄-chai tàu, bô chhiu m̄-chai lāu）
你看我殕殕，我看你霧霧（Lí khòaⁿ góa phú-phú, góa khòaⁿ lí bū-bū）
家己做醫生（ka-tī chò i-seng）
查埔大到二五，查某大到大肚（châ po͘ tōa kàu jī gō͘, châ bó͘ tōa kàu tōa tō͘）
食飯食阿爹，賺錢撿私奇（chia̍h-pn̄g chia̍h á-tia, thàn-chîⁿ kiám sai-khia）
樹頭顧予在,免驚樹尾做風颱（chhiū thâu kò͘ hō͘ chai, bián kiaⁿ chhiū-bóe chòe hong-thai）
正月寒死龜，二月寒死牛（chiaⁿ goe̍h kôaⁿ sí ku, jī goe̍h kôaⁿ sí gû）
街頭媽祖間、街尾觀音亭（ke thâu Má-chó͘ keng, ke bóe Koan-im têng）
滿面全豆花（móa bīn choân tāu-hoe）
心歹無人知，喙歹上厲害（sim pháiⁿ bô lâng chai, chhùi pháiⁿ siōng lī hāi）
無痟貪，就免信神（bô siau tham, to͘ bián sìn sîn）
無某無猴（bô bó͘ bô kâu）
水鬼升城隍（chúi-kúi seng Sêng-hông）
仙拼仙，害死猴齊天（Sain piàⁿ Sain, hāi sí kâu-chê-thian）
食飽睏、睏飽食（chia̍h pá khùn, khùn pá chia̍h）
大厝媽祖間（tōa chhù Má-chó͘ keng）
一聲毋知，百聲無代（chi̍t siaⁿ m̄ chai, pah siaⁿ bô tāi）
二月十九，無風，雨也吼（jī goe̍h cha̍p káu, bô hong, chúi iā háu）
三溪水，洗袂清（saⁿ-khe-chúi, sé bē chheng）
三色人講五色話（saⁿ sek lâng kóng gō͘ sek ōe）
天無絕人之路（thiⁿ bô choa̍t lâng chi lō͘）
五月查某雨（gō͘ goe̍h châ bó͘ hō͘）
命運天注定（miā-ūn thiⁿ chù-tiāⁿ）
有兩步七仔（ū nn̄g pō͘ chhit á）
食王城水，未肥也會媠（chia̍h Ong-siâⁿ chúi, bē pûi iā ê súi）
無食酒，講酒話（bô chia̍h chiú, kóng chiú ōe）
七分酒，八分茶，九分飯，十分糜（chhit hun chiú, peh hun tê, káu hun pn̄g, cha̍p hun môe）
三年水流東，四年水流西（saⁿ nî chúi lâu tang, sì nî chúi lâu sai）
目睭挩窗（ba̍k-chiu thoat thang）
坐奶母車（chē lin-bú chhia）
尻川插竹杆，好額人（kha-chhng chhah tek-koaⁿ, hó-gia̍h-lâng）
田中央起廟，正經（chhân tiong-ng khí biō, chèng-keng）
上港有名聲，下港蓋出名（téng-káng ū miâ-siaⁿ, ē-káng kài chhut-miâ）
有時月光，有時星光（ū sî goe̍h-kng, ū sî chheⁿ-kng）
竹篙鬥菜刀（tek-ko táu chhài-to）
迒袂過濁水溪（hāⁿ bē kòe Lô-chúi-khe）
請鬼拆藥單，揣死（chhiáⁿ kúi thiah io̍h-toaⁿ, chhōe sí）
老神在在（láu sîn, chāi-chāi）
買厝，買厝邊（bé chhù, bé chhù-piⁿ）
閻羅王開酒店（Giâm-lô-ông khui chiú tiàm）
墓仔埔做大水（bōng-á-po͘ chò tōa chúi）
和尚攑雨傘（hôe-siūⁿ gia̍h hō͘-sòaⁿ）
冬瓜好看無好食（tong-koe hó khòaⁿ bô hó chia̍h）
人無千日好，花無百日紅（lâng bô chheng ji̍t hó, hoe bô pah ji̍t âng）
無食黑豆，叫人放黑豆屎（bô chia̍h o͘-tāu, kiò lâng pàng o͘-tāu sái）
大紅花毋知䆀，圓仔花䆀毋知（tōa âng hoe m̄-chai bái, îⁿ-á-hoe bái m̄-chai）
膨風水雞刣無肉（phòng hong chúi-ke, thâi bô bah）
烏鴉歹喙，心無䆀（o͘-a pháiⁿ chhùi, sim bô bái）
變無蠓（pìⁿ bô báng）
頭仔興興，尾仔杜定（thâu-á heng-heng, bóe-á tō͘-tēng）
毋知是熊抑是虎（m̄-chai sī hîm, á-sī hó͘）
蛇無頭袂走，鳥無翼袂飛（chôa bô thâu bē cháu, chiáu bô si̍t bē poe）
山猴想欲挽仙桃（soaⁿ kâu siūⁿ beh bán sian-thô）
城隍廟鳥鼠（Sêng-hông-biō niáu-chhí）
掠兔仔（lia̍h thó͘-á）
死鴨仔，硬喙桮（sí ah-á, ngē chhùi-poe）
放牛食草（pàng gû chia̍h chháu）
食若牛，做若龜（chia̍h ná gû, chò ná ku）
會吠的狗，袂咬人（ē pūi ê káu, bē kā lâng）
拍狗，看主人（phah káu, khòaⁿ chú-lâng）
一人食一半，感情較袂散（chi̍t lâng chia̍h chi̍t pòaⁿ, kám-chêng khah bē sòaⁿ）
落土時，八字命（lo̍h-thó͘ sî, peh-jī miā）
註生娘娘，毋敢食無囝油飯（Chù-seⁿ-niû-niû, m̄-káⁿ chia̍h bô kiáⁿ iû-pn̄g）
頭胎二胎食外家（thâu the jī the chia̍h gōa-ke）
補胎，較好補月內（pó͘ thai, khah hó pó͘ goe̍h lāi）
海水會焦，石頭會爛（hái chúi ē ta, chio̍h-thâu ē nōa）
姻緣天註定（in-iân thiⁿ chù tiāⁿ）
雙雙對對，萬年富貴（siang siang tùi tùi, bān nî hù-kùi）
娶某大姐坐金交椅（chhōa bó͘-tōa-chí chē kim-kau-í）
喝水會堅凍（hoah chúi ē kian-tàng）
食老倒少年（chia̍h lāu tò siàu-liân）
老罔老，哺土豆（lāu bóng lāu, pō͘ thô͘-tāu）
翁仔某是相欠債（ang-á bó͘ sī sio-khiàm-chè）
清明無轉厝，無祖；過年無轉厝，無某（chheng-bêng bô tńg chhù, bô chó͘； kòe-nî bô tńg chhù, bô bó͘）
錢債好還，人債歹還（chîⁿ chè hó hêng, jîn chè pháiⁿ hêng）
無錢講無話（bô chîⁿ kóng bô ōe）
有儉才有底（ū khiām chiah ū té）
食未老，死未到（chia̍h bē lāu, sí bē kàu）
有錢去香港，無錢去北港（ū chîⁿ khì Hiang-káng, bô chîⁿ khì Pak-káng）
一樣生，百樣死（chi̍t iūⁿ siⁿ, pah iūⁿ sí）
毋捌一个芋頭蕃薯（m̄-bat chi̍t ê ō͘-á han-chû）
陳林半天下（Tân Lîm pòaⁿ thian-hā）
見面三分情（kìⁿ-bīn saⁿ hun chêng）
袂曉開船，嫌溪彎（bē hiáu khui-chûn, hiâm khe oan）
食紅柿配燒酒（chia̍h âng-khī phòe sio-chiú）
囂俳無落魄的久（hiau-pai bô lo̍k-phek ê kú）
未生子，先號名（bē seⁿ-kiáⁿ, seng hō-miâ）
未學走，先學跑（bē o̍h kiâⁿ, seng o̍h cháu）
為錢生，為錢死，為錢走千里（ūi chîⁿ siⁿ, ūi chîⁿ sí, ūi chîⁿ cháu chhian-lí）
灶跤鳥鼠（chàu-kha niáu-chhí）
一个人客，九个主人（chi̍t ê lâng-kheh, káu ê chú-lâng）
較早睏，較有眠（khah chá khún, khah ū bîn）
天無雨，人無路（thiⁿ bô hō͘, lâng bô lō͘）
一蕊好花，插牛屎（chi̍t lúi hó hoe, chhah gû sái）
姑疼孫，仝一姓（ko͘ thiàⁿ sun, kāng chi̍t sèⁿ）
毋捌字閣兼無衛生（m̄-bat jī koh kiam bô ōe-seng）
人食魚，魚食水（lâng chia̍h hî, hî chia̍h chúi）
大腸告小腸（tōa-tn̂g kò sió-tn̂g）
千里眼，順風耳（chhian-lí-gán, sūn-hong-ní）
用鬼，抓鬼（iōng kúi, lia̍h kúi）
搖人無才，搖豬無刣（iô lâng bô châi, iô ti bô thâi）
龜跤龜內肉（ku kha ku lāi bah）
春茫曝死鬼，夏茫做大水（chhun bông pha̍k-sí kúi, hā bông chòe tōa chúi）
心思無定，抽籤算命（sim-sū bô tiāⁿ, thiu-chhiam sǹg-miā）
江湖一點訣，講破無價值（kang-ô͘ chi̍t-tiám koat, kóng phòa bô kè-ta̍t）
貓仔爬樹，無成猴（niau-á pê chhiū, bô sêng kâu）
穩觸觸，鳥鼠入牛角（Ún-tak-tak, niáu-chhí ji̍p gû kak）
坐予正，才會得人疼（chhē hō͘ chiàⁿ, chiah ē tit lâng thiàⁿ）
苦瓜燉鰱魚，可憐（khó͘-koe tīm liân-hî, khó-liân）
做媒人無包生囝（chò mûi-jîn bô pau seⁿ kiáⁿ）
無錯，整欉好好（bô-chhò, kui châng hó hó）
阿婆仔蒸粿，倒貼（a-pô-á chhoe kóe, tò-thiap）
媠䆀無地比，愛著較慘死（súi bái bô té pí, ài tio̍h khah chhám-sí）
醫生驚治嗽，總鋪驚食晝，做土水驚掠漏（i-seng kiaⁿ tī sàu, chóng-phò͘ kiaⁿ chia̍h tàu, chò thó͘-chúi kiaⁿ lia̍h lāu）
相請無論，相挺照算（sio-chhiáⁿ bô lūn, sio-thêng chiàu-sǹg）
家己栽一欉，較贏看別人（ka-tī chai chi̍t châng, kah iâⁿ khòaⁿ pa̍t-lâng）
欲死無勇氣，欲拚無鬥志（beh sí bô ióng-khì, beh piàⁿ bô tàu-chì）
靠山山會倒，靠豬寮死豬母（khò-soaⁿ soaⁿ ē tó, khò ti-liâu sí ti-bó）
靠山山會崩，靠水水會焦（khò soaⁿ soaⁿ ē pang, khò chúi chúi ē ta）
跋筊無了時（poa̍h-kiáu bô liáu sî）
相罵無好話，相拍無好拳（sio-mē bô hó ōe, sio-phah bô hó kûn）
你無去傷人，人袂來害你（lí bô khì siong lâng, lâng bōe lâi hāi lí）
一命賠一命（chi̍t miā pôe chi̍t miā）
講話就算話（kóng ōe tio̍h sǹg ōe）
大人煩惱無錢，囡仔歡喜過年（tōa lâng hoân-ló bó-chîⁿ, gín-á hoaⁿ-hí koe-nî）
有氣無地敨（ū khì bô tè tháu）
哀父叫母（ai pē kiò bó）
行船，拄著對頭風（kiâⁿ-chûn, tú tio̍h tùi-thâu-hong）
上天無路，入地無門（chiūⁿ thian bô lō͘, ji̍p tē bô mn̂g）
上天無路，落地無步（chiūⁿ thian bô lō͘, lo̍h tē bô pō͘）
戶口牌仔釘佇電火柱（hō͘-kháu pâi-á tèng tī tiān-hóe-thiāu）
食無錢米，做無錢工（chia̍h bô chîⁿ bí, chò bô chîⁿ kang）
呼狗食家己（kho͘ káu chia̍h ka-tī）
三寸風就欲起帆（saⁿ chhùn hong tō beh khí phâng）
無去無頭路，欲去無法度（bô khì bô thâu-lō͘, beh khì bô hoat-tō͘）
話若欲講透機，目屎著撥袂離（ōe nā beh kóng thàu ki, ba̍k-sái tio̍h póe bē lī）
食凊飯等你（chia̍h chhìn-pn̄g tán lí）
十條命也無夠死（cha̍p tiâu miā iā bô kàu sí）
人比人，氣死人（lâng pí lâng, khì sí lâng）
講甲有跤有手（kóng kah ū kha ū chhiú）
話較濟貓仔毛（ōe kah chē niau-á-mn̂g）
天機不可漏洩（thian-ki put-khó lāu-sia̍p）
好䆀在心內，毋通講（hó bái chai sim-lāi, m̄-thang kóng）
講人人到，講鬼鬼哭（kóng lâng lâng kàu, kóng kúi kúi khàu）
無鼎無灶（bô tiáⁿ, bô chàu）
一頓久久，二頓相抵（chi̍t tǹg kú-kú, nn̄g tǹg sio-tú）
正手入，倒手出（chiàⁿ-chhiú ji̍p, tò-chhiú chhut）
刣頭生意有人做，了錢生意無人做（thâi-thâu seng-lí ū lâng chò, liáu-chîⁿ seng-lí bô lâng chò）
草蜢弄雞公，雞公咇噗跳（chháu-me̍h lāng ke-kang, ke-kang phi̍h-pho̍k-thiàu）
死豬仔價（sí ti-á kè）
歹心予雷摃（pháiⁿ-sim hō͘ lûi kòng）
冤家變親家（oan-ke piàn chhin-ke）
褲袋仔袋磅仔（khò͘-tē-á tē pōng-á）
人情世事陪到到，無鼎閣無灶（jîn-chéng sè-sū pôe kàu-kàu, bô tiáⁿ koh bô chàu）
草地人驚掠，都市人驚食（chháu-tē-lâng kiaⁿ lia̍h, to͘-chhī-lâng kiaⁿ chia̍h）
相諍無認輸，相輸毋捌贏（sio-cheⁿ m̄ jīn su, sio-su m̄-bat iâⁿ）
有過鹽水的人（ū kòe kiâm-chúi ê lâng）
大人講囡仔話（tōa lâng kóng gín-á ōe）
囡仔講大人話（gín-á kóng tōa lâng ōe）
三日小宴五日大宴（saⁿ ji̍t sió iàn, gō͘ ji̍t tōa iàn）
三日風無一滴露（sa ji̍t hong bô chi̍t tih lō͘）
早起討無下暗頓（chá-khí thó bô e-àm tǹg）
食的無，做的有（chia̍h ê bô, chò ê ū）
人驚出名，豬驚肥（lâng kiaⁿ chhut-miâ, ti kiaⁿ pûi）
富貴在天（hù-kùi chāi thian）
看天食飯（khòaⁿ thian chia̍h pn̄g）
煙花好看無耐久（ian-hóe hó khòaⁿ bô nāi kú）
富貴由命，不由人（hù-kùi iû bēng, put iû lîn）
提人錢財，替人消災（the̍h lâng chîⁿ-châi, thè lâng siau-chai）
有食有行氣，有燒香有保佑（ū chia̍h ū kiâⁿ-khì, ū sio-hiuⁿ ū pó-pì）
大廟無收，小廟無留（tōa biō bô siu, sió biō bô lâu）
人食一點氣（lâng chia̍h chi̍t tiám khùi）
立冬補冬，補喙空（li̍p-tang pó͘-tang, pó͘ chhùi-khang）
春分落雨到清明（chhun-hun lo̍h hō͘ kàu chheng-bêng）
夏至風颱就出世（hā-chì hong-thai tio̍h chhut-sì）
處暑會曝死鳥鼠（chhù-sú ē pha̍k sí niáu-chhú）
六月入秋緊溜溜， 七月入秋秋後油（lak̍ goeh̍ li̍p-chhiu, kín liu-liu, chhit goeh̍ li̍p-chhiu, chhiu āu iû）
白露雨，寒露風（pe̍h-lō͘ hō͘, hân-lō͘ hong）
早冬雨，晚冬露（chá-tang hō͘, mńg-tang lō͘）
冬看山頭，春看海口（tang khòaⁿ soaⁿ-thâu, chhun khòaⁿ hái-kháu）
正月蔥，二月韭（chiàⁿ goe̍h chhang, jī goe̍h kú）
春分，暝日對分（chhun-hun, mê-ji̍t tùi pun）
清明穀雨，寒死虎母（chheng-bêng kok-ú, kôaⁿ sí hó͘ bú）
立夏，小滿，雨水相趕（li̍p-hā, sió-boán, hō͘-chúi sio kóaⁿ）
未食五月粽，破裘毋通放（bōe chia̍h gō͘-goe̍h-chàng, phòa hiû m̄-thang pàng）
五月雨面會烏（gō͘-goe̍h-hō͘ bīn ē o͘）
毋驚七月半鬼，只驚七月半水（m̄-kiaⁿ chhit goe̍h pòaⁿ kúi, chí kiaⁿ chhit goe̍h pòaⁿ chúi）
秋分，暝日對分（chhiu-hun, mê-ji̍t tùi pun）
有苦無塊講（ū khó͘ bô tè kóng）
掃著風颱尾（sàu tio̍h hong-thai bóe）
前世相欠債（chêng-sè sio khiàm-chè）
媠人無媠命（súi lâng bô súi miā）
棚頂做甲流汗，棚跤嫌甲流瀾（Pêⁿ-téng chò kah lâu-kōaⁿ, pêⁿ-kha hiâm kah lâu-nōa）